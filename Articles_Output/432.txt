台文通訊BONG報: 台語風beh吹tùi佗位去？
#台文通訊30週年經典回顧 專欄。
台文通訊BONG報323期，2021年2月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：羅文傑編按：原文tī 1991年11--月，《台文通訊》第5期，第1頁刊出；漢羅用字有koh調整--過，羅馬字部份保留原本使用ê傳統白話字。Tòe著台灣民主化ê跤步，研究台語ê風氣最近一直流行--起-來。台灣khah有名望ê大學親像台大、交大、成大、政大等lóng有成立自主性台語研究ê社團；YMCA、自立報系、謝長廷服務處、華航等團體分別開辦台語教室；連過去專門teh訓練外國宣教師講台語ê台北中華語言中心kap台中ê Maryknoll語言中心，chit-má mā有真濟外省人tī hia teh學台語。原住民Masao、安正光tī法庭堅持in有tī法庭使用in ê母語—— Amis（『阿美』）族、Rukai（『魯凱』）族台灣話ê權利。Chit chūn台語風不但吹遍台灣，也吹到日本ê大學，包括東京國立外語學校在內ê三間國立大學，tùi今年開始設立台語ê課程。台語是大多數台灣人ê母語，保存台語是維持台灣人文化認同chiok重要ê工作，台灣文化界已經開始有bē少人投入。《台灣文藝》創新號ê第二期有五分之二ê版面是台語文學；前衛出版社最近有出版《台語詩六家選》；自立報系有出版真濟有關台灣語言ê冊；文鶴有出版一本《現代台灣話研究論文集》，收《念鄉詩集》；番薯詩社8月份出版全部用台文創作ê《番薯詩刊》。Che是hō͘人真歡喜ê現象。但是到目前為止，台文ê寫作大部份lóng是限定tī有關文化、語言方面ê文章；有關經濟、科技、教育、法律等方面，就iáu無有人用台語teh寫。語言m̄ kan-na是文化認同ê記號，同時也是傳達資訊ê工具，語言問題kap lán每一方面ê精神生活、物質生活lóng有密切ê關係，所以推廣台灣話正確ê方向，就是ài擴大台灣語文ê使用範圍、鼓勵各行各業無仝專長ê人士共同來參與。台灣話是所有台灣人共同ê文化財產，保存台灣話m̄是kan-na語言學家ê責任，是每一位台灣人lóng有ê責任。台灣ê智識份子一定ài了解，台語專家無法度替lán保存台灣話，in ē-tàng做--ê，只不過是ē-tàng提供lán一个khah系統性ê使用台語文ê方法niā-niā，beh保存台灣話ài靠所有台灣人ê覺醒，盡量tī無仝款ê場合講台灣話、寫台灣文字。只有án-ne，漸漸teh衰微ê台語文化chiah ē有法度thang koh再復興--起-來。期待chit chūn「台語風」親像春天ê清風吹遍台灣ê每一个角落，按家庭吹到學校，按學校吹到報社、電視台，吹到辦公室，吹到議會，吹到法院，吹入每一位台灣人ê心！#台文通訊30週年經典回顧 專欄。 台文通訊BONG報323期，2021年2月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。


Tòe著台灣民主化ê跤步，研究台語ê風氣最近一直流行--起-來。台灣khah有名望ê大學親像台大、交大、成大、政大等lóng有成立自主性台語研究ê社團；YMCA、自立報系、謝長廷服務處、華航等團體分別開辦台語教室；連過去專門teh訓練外國宣教師講台語ê台北中華語言中心kap台中ê Maryknoll語言中心，chit-má mā有真濟外省人tī hia teh學台語。原住民Masao、安正光tī法庭堅持in有tī法庭使用in ê母語—— Amis（『阿美』）族、Rukai（『魯凱』）族台灣話ê權利。Chit chūn台語風不但吹遍台灣，也吹到日本ê大學，包括東京國立外語學校在內ê三間國立大學，tùi今年開始設立台語ê課程。

台語是大多數台灣人ê母語，保存台語是維持台灣人文化認同chiok重要ê工作，台灣文化界已經開始有bē少人投入。《台灣文藝》創新號ê第二期有五分之二ê版面是台語文學；前衛出版社最近有出版《台語詩六家選》；自立報系有出版真濟有關台灣語言ê冊；文鶴有出版一本《現代台灣話研究論文集》，收《念鄉詩集》；番薯詩社8月份出版全部用台文創作ê《番薯詩刊》。Che是hō͘人真歡喜ê現象。

但是到目前為止，台文ê寫作大部份lóng是限定tī有關文化、語言方面ê文章；有關經濟、科技、教育、法律等方面，就iáu無有人用台語teh寫。語言m̄ kan-na是文化認同ê記號，同時也是傳達資訊ê工具，語言問題kap lán每一方面ê精神生活、物質生活lóng有密切ê關係，所以推廣台灣話正確ê方向，就是ài擴大台灣語文ê使用範圍、鼓勵各行各業無仝專長ê人士共同來參與。台灣話是所有台灣人共同ê文化財產，保存台灣話m̄是kan-na語言學家ê責任，是每一位台灣人lóng有ê責任。

台灣ê智識份子一定ài了解，台語專家無法度替lán保存台灣話，in ē-tàng做--ê，只不過是ē-tàng提供lán一个khah系統性ê使用台語文ê方法niā-niā，beh保存台灣話ài靠所有台灣人ê覺醒，盡量tī無仝款ê場合講台灣話、寫台灣文字。只有án-ne，漸漸teh衰微ê台語文化chiah ē有法度thang koh再復興--起-來。

期待chit chūn「台語風」親像春天ê清風吹遍台灣ê每一个角落，按家庭吹到學校，按學校吹到報社、電視台，吹到辦公室，吹到議會，吹到法院，吹入每一位台灣人ê心！

#台文通訊30週年經典回顧 專欄。
台文通訊BONG報323期，2021年2月出刊。





郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會
◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
