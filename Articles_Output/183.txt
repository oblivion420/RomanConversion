台文通訊BONG報: 環境信託——民間守護台灣最後ê力量
#台語sa攏有 專欄，本文使用教育部推薦漢字kap臺灣閩南語羅馬字拼音方案。台文通訊BONG報320期，2020年11月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。

主講／陳瑞賓   記錄／張翠硯本文是2020/10/7 ê講座摘要記錄，主講者陳瑞賓是「台灣環境資訊協會」ê祕書長。話頭10--月ê salon講座邀請「台灣環境資訊協會」ê陳瑞賓祕書長，來kap lán分享一个tsiânn新ê環境議題——「環境信託」。讀台大動物學研究所出身ê陳祕書長，講伊大學ê時就有leh接觸環境議題。拄開始參與ê是關渡（Kan-tāu）「鳥仔會」、「生態保育聯盟」ê活動。Mā有tī中研院做過研究助理。接suà--落-來tsiah創辦「台灣環境資訊協會」。Tī中研院做研究助理ê時，in ê教授是研究海洋--ê，m̄-koh，hit-tang-tsūn因為有「海禁」，beh真正來做海洋ê調查是真oh做。Tse hōo in有機會做真濟kap海岸相關ê調查。Tī調查ê過程中，tsiah深刻感受「環保永遠tuè bē著開發ê跤步」ê無奈現實。環保團體自以早就tiānn-tiānn leh tshui-sak劃「保護區」，若有劃做「保護區」就bē用得開發。不而過，tsit-má真濟人mā無一定同意家己ê土地hông劃做「保護區」。仝款是一phiàn空地，beh起學校、起病院、起廟，凡勢bē少人lóng ē捐錢贊助，但是，beh保留一phiàn空地hōo野生動物生活，可能大部份ê人iáu無tsit款觀念。環境信託是啥mi̍h？英國kap日本ê例「環境信託」ê概念是tuì英國來--ê，1895年英國就成立「國民信託（The National Trust）」án-ne ê組織，後來配合制定相關法律，來保存各地ê自然環境、歷史古蹟iah是城堡。像英國真出名ê囡仔冊角色『彼得兔』（Peter Rabbit）ê插畫家Potter，為著beh保護hōo伊創作靈感ê自然環境，khai錢kā一大phiàn「湖區」ê土地買--起-來。而且交代講，伊過身了，tsia-ê土地beh交hông信託。信託ê意思是，kā土地變做公有--ê、交hōo ē-tàng信任ê單位來管理，m̄-koh土地所有權m̄是管理單位--ê。日本tsiok出名ê bàng-gà畫家「宮崎駿」，mā真支持環保ê概念，頭起先用眾人募資ê方式kā土地買--落-來，落尾tī 1990年成立『龍貓財團法人基金會』來處理相關khang-khuè，koh tiānn-tiānn得著學生囡仔ê贊助。台灣ê環境信託陳祕書長講，協會2000年拄成立ê時，逐家iáu m̄知環境信託是啥，真濟議題koh-khah拍拚研究、tshui-sak ，mā iáu是聲量無夠，無啥人要意。目前台灣唯一一个環境信託成功ê例，是新竹縣芎林鄉（Kiong-nâ-hiong）ê自然谷，本底ê開發案去hōo六个人募資買土地kā擋--落-來。Hōo lâ-lí、山豬、羌仔、八色鳥等動物，lóng ē-tàng tī hit phiàn低海拔森林好好仔生活。協會ê員工iah是志工，lóng ē去hia khau草、顧果子樹、設計活動hōo逐家做伙來了解tsit个所在。另外koh有「白海豬認股行動」，得著tsiok濟人ê支持，suah因為政府判定無合法，無法度成功。其他像海埔ê開發，hōo渡鳥遷徙ê時，無所在thang揣食、歇喘，mā ē汙染lán生產糧食ê土地。台灣無像美國有tsiok闊ê土地thang種農作物，種田無工業機械thang tàu跤手，投入相關產業ê少年人相對少，農地到老輩ê人無法度種田了後，mā kan-na ē-tàng放hōo pha荒--去，無才調koh去顧慮環保ê問題。經過協會20冬ê綿爛拍拚，環境信託ê觀念開始沓沓仔湠--開，愈來愈濟人ē考慮kā資產土地捐出來做環保，就算捐--ê是kan-na一部份ê土地，協會mā感覺拍拚了真有價值。相關ê委託是愈來愈濟，到底ē-tàng成功--無，tsit條路就ài繼續勻勻仔行tsiah ē知影。線頂看影片台語sa攏有 - YouTube 頻道https://reurl.cc/exDAex#台語sa攏有 專欄，本文使用教育部推薦漢字kap臺灣閩南語羅馬字拼音方案。台文通訊BONG報320期，2020年11月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
