台文通訊BONG報: 自然、典雅、在地化——速記kah囡仔「聽」  《你無聽--過ê格林童話》
《你無聽--過ê格林童話》是2021年6--月出版ê台譯童話集，由成功大學台文系陳麗君教授主編ê「世界文學台讀少年雙語系列」ê頭一本。我因為無閒，無tī看著宣傳ê時就隨去注文。哪知近藤明理女士（王育德先生ê查某囝）請前衛直接寄冊來，伊tī LINE kā我講，知影麗君老師做tsit个計畫ê時，就感覺tse根本就是為著阮潤--ā kah澤--à做ê冊啊！明理女士án-ne kā阮疼惜，實在真榮幸！M̄-koh，我m̄是為著án-ne，tsiah beh特別推薦tsit本冊。實在是tsit本冊確實「不思議」1！Tsit本冊譯了有夠好，hōo我甘願khang-khuè放--leh，tī tsia ke講真濟句，beh來hām逐家分享阮tī厝kah囡仔「聽」tsit本冊ê一寡神奇ê「經驗」kah感想。

阮厝--裡五歲ê潤--ā kah三歲ê澤--à，thang講自細漢聽我講故事大漢--ê（是iáu未偌大漢--lah）。In真愛聽故事（有朋友kā我講，囡仔嬰聽無--lah，khah大漢--leh tsiah講就好。M̄是án-ne，愈聽tsiah／就ē愈bat，tuì囡仔嬰ê時，就ē-tàng kā講故事őo！），對世界ê求知慾kah想像ē-tàng講m̄ bat有停睏。Koh因為是hōo母語飼大漢ê囡仔（潤--ā是入去io-tsí-ián小班tsiah開始學華語，澤--à是滿月了後hōo乳母tshuā，真慣勢兩个空間無仝語言），in對兩款語言ê感通力lóng tsiânn好（所以，拜託逐家tī厝--裡tio̍h kah囡仔講母語--lah！），koh ē-tàng真注神tī「聽故事」tsit層代誌。

講「不思議」是án-ne。我昨暗（7月初2）想講食暗了，用tsit本有聲冊來hōo囡仔度時間（確實無料想著tsit本冊譯了tsiah好！），我也thang好bóng歇。就提手機仔kā冊內頭一篇故事〈紅帽á〉（in bat聽我講過tsit个故事，是講，我講--ê lóng tsiok簡省）ê QR code khiú--一-下，網址傳去到電腦，用khah大ê螢幕放hōo in「聽」，上無lá-pah ê聲khah清。掠準kan-na一个畫面直透故事講到煞，suah是tī幾个重要ê所在，無仝ê圖畫配合故事內容接suà出現。Tio̍h，冊內ê插畫是明理女士ê查某囝近藤綾小姐ê作品！準講m̄是動畫，囡仔mā是tsiok注神leh聽、leh看，聽著阿媽hōo野狼仔拆食落腹ê時，真正目睭仁kiōng-beh lìn--出-來！In hiah-nī注神，理解力koh tsiah好，我家己mā驚--著（講是án-ne講，一寡詞iah段落ê內容無tsiâu聽有，uân-ná tio̍h大人tàu說明）。11分鐘ê〈紅帽á〉聽了--ah，in iáu m̄願beh煞（拜託lín緊去洗身軀睏--lah……），就koh揀一篇我mā bat kā in講--過ê「Phú姑娘」，tsit篇tī tsit本冊--裡是譯做〈塗炭á〉2，確實譯了tsiok好！Koh-khah不思議--ê是，tsit个聲音檔25分鐘久，囡仔若無se̍h神mā nuá塗跤--ah，結果無！

仝款！In看著一張一張tsiok suí ê畫接suà出--來（逐張ē停睏--一-時-仔），就tuè畫ê改換去調整家己赴著故事精采kah高潮ê跤步！25分鐘一時仔就聽完--ah，無se̍h神mā無nuá塗跤，koh問題suà leh kho̍k-kho̍k問。Hit个墓內底是媽媽……？是按怎人死ài埋--起-來？Hit枝刀仔……？
Ooh，補充--一-下，隔tńg日透早，in早頓食煞，就家己要求beh koh聽其他ê故事，一睏頭就kā賰ê三个故事〈田蛤á王子〉、〈番薯kap月桃〉、〈阿妹á〉lóng聽了--ah！大漢--ê iáu m̄ bat字，家己koh kā冊提出來ná掀插畫ná聽。

確實是tsiânn神奇ê代誌！Tse hōo lán對囡仔ê理解能力kah母語ê學習程度ē-tàng koh-khah有信心。Iah我認為其中一个重要ê原因是，tsit本冊ê台語翻譯了確實好，有夠好！我家己讀--過ê台語翻譯作品uân-ná bē少（tuì火箭阿伯吳宗信教授參與ê 90年代「5%台譯計劃」ê幾本、張春凰老師khah早前做ê台譯作品，到最近出ê幾本……）。我認為，tse是上好ê一phō台譯作品集！

Iah tsit本上好ê台譯作品集，是二、三十冬來台語文學運動kah台譯實踐所粒積ê成果！因為，譯者研究台語、台語文學，讀過濟濟台文作品，koh伊家己mā長期投入台文創作，iah甚至德文、英文程度lóng真好，客語ê講、聽、讀、寫lóng真tsiūnn手ê邱偉欣。是早就提著德國生物學ê博士學位，tńg來台灣教冊一段時間，m̄-nā無張身勢，koh為著奉獻台文，重新tsiânn做學生，現此時tī成大台文系讀博士班ê邱偉欣。

Hām囡仔做伙kā冊內面五篇故事lóng聽--過，一个真強烈ê心得是，囡仔聽ē入／落--去，是因為譯本m̄-nā有夠「口語」、有夠「自然」，koh伊ê譯文tsiok「典雅」，有夠雅氣！伊無為著beh顧著華語群眾來取hit款折衷ê譯法，是用上lè-táu ê台語表現--出-來。Án-ne，bē hōo人認為「原來台語tsiah-nī簡單」（雖然tse是為著kā人鼓勵ê講法），確實逐个獨立ê語言生成有伊ê主體所在kah深度啊！Koh一項，伊ê譯法tsiok「在地化」，tse tsiah是kuân深ê mê角！

Tsit-má規厝間空lo-so無半个人ah，塗炭á無放棄，伊tsáu去in老母墓前hit tsâng榛á樹kha huah：「樹á樹á搖tín動，金衫銀鞋tàu-sann-kāng，kā阮tsang hōo媠噹噹！（〈塗炭á〉，頁52；編按：tsia照原文刊出，無調整用字）

Tio̍h，自然、典雅、在地化。Tse是tsit phō譯本上大mā是上強ê特色，超過滿點！Tsit幾冬出版bē少台語詩集、台文繪本，lán thang讀著khah濟短篇ê台文詩句、台語繪本ê文字，iah若tsit本《你無聽--過ê格林童話》，bē輸是kā真濟短篇ê「 自然、典雅、在地化 」ê詩句kah繪本文字，做一睏lóng tu hōo--你，hōo你一睏頭ē-tàng有上充實ê學習！

Tse是一本對聽有台語ê三歲囡仔kah五歲囡仔有神奇效果ê譯本！Iah檢采你ē講，lín兜ê囡仔bē-hiáu講台語，就bē有tsit款神奇ê效果啊！我想beh kā逐家講，hit个神奇ê效果，tio̍h先hōo伊作用tī你ê身--上，少年爸母，lín ê身--上，suà--來tsiah有法度hōo伊發揮tī囡仔ê身軀。啊無，lín就做伙學，做伙重學；lán逐家鬥陣重學！想beh練聽力就放來聽，想beh學台文就提冊做伙tuè leh讀。冊內面ê用字是教育部ê漢字kah羅馬字lām寫，而且是「台德雙語對照」，有影tsiok前衛！Tse thang講是為著你kah我，為著lán ê囝兒序細所做ê一本冊啊！

Ooh，bē記得koh講一項，朗讀ê聲音是tsiok標準、tsiok活氣ê囡仔聲。囡仔聽--起-來真親近，若大人kā聽，ē hōo hit个古錐聲牽kah m̄甘kā禁掉。規本冊逐塊故事lóng讀hōo lán聽őo！

借tsit个機會，用上真誠ê心意kā策畫tsit个「世界文學台讀少年雙語系列」ê麗君老師、譯者偉欣，koh有畫圖ê綾さんsueh謝、致敬。感謝！

Koh，麗君老師有講，tsit套冊原計畫beh出36本，頭一期12本，ē-tàng出偌儕本，tio̍h靠lán tsia-ê有意識ê台灣人逐家tàu sio-thīn。按算後一本tī 8--月出版，是逐家lóng kài熟sāi ê美國文學作品。到時tsiah勞煩逐家大大力kā支持őo！

「不思議」：put-su-gī，日語借詞；不可思議。《台日大辭典》有收tsit个詞（http://minhakka.ling.sinica.edu.tw/taijittian/index.php）。感謝允言老師提醒，1915年ê《台灣教會公報》也有刊tsit篇小說ê簡譯版，譯題就號做「Thô͘-thòaⁿ-á（塗炭仔）」。

《你無聽--過ê格林童話》台德雙語．附台語朗讀作者：Brüder Grimm譯者：邱偉欣編者：陳麗君繪者：近藤 綾（木戶愛樂）定價：NT$ 380ISBN：9789578019478本冊收錄德國民間文學五篇，包括「Rotkäppchen」（紅帽á）、「Hänsel und Gretel」（番薯kah月桃）、「Aschenputtel」（塗炭á）、「Der Froschkönig oder der eiserne Heinrich」（田蛤á王子）kap「Rapunzel」（阿妹á），tsiânn做系列第一本冊《你無聽--過ê格林童話》，拍開讀者ê眼界，做伙感受hām íng過無仝ê氣氛kap內容。http://www.avanguard.com.tw/m/home.php
#讀冊開講 專欄，本文使用教育部推薦漢字kap臺灣閩南語羅馬字拼音方案。
台文通訊BONG報329期，2021年8月出刊。


歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：呂美親（作者是台灣師範大學台灣語文學系助理教授，原文tī作者個人面冊：https://www.facebook.com/libichhin/posts/10208584422485177，作者改譯做台文tī雜誌刊出。）《你無聽--過ê格林童話》是2021年6--月出版ê台譯童話集，由成功大學台文系陳麗君教授主編ê「世界文學台讀少年雙語系列」ê頭一本。我因為無閒，無tī看著宣傳ê時就隨去注文。哪知近藤明理女士（王育德先生ê查某囝）請前衛直接寄冊來，伊tī LINE kā我講，知影麗君老師做tsit个計畫ê時，就感覺tse根本就是為著阮潤--ā kah澤--à做ê冊啊！明理女士án-ne kā阮疼惜，實在真榮幸！M̄-koh，我m̄是為著án-ne，tsiah beh特別推薦tsit本冊。實在是tsit本冊確實「不思議」1！Tsit本冊譯了有夠好，hōo我甘願khang-khuè放--leh，tī tsia ke講真濟句，beh來hām逐家分享阮tī厝kah囡仔「聽」tsit本冊ê一寡神奇ê「經驗」kah感想。阮厝--裡五歲ê潤--ā kah三歲ê澤--à，thang講自細漢聽我講故事大漢--ê（是iáu未偌大漢--lah）。In真愛聽故事（有朋友kā我講，囡仔嬰聽無--lah，khah大漢--leh tsiah講就好。M̄是án-ne，愈聽tsiah／就ē愈bat，tuì囡仔嬰ê時，就ē-tàng kā講故事őo！），對世界ê求知慾kah想像ē-tàng講m̄ bat有停睏。Koh因為是hōo母語飼大漢ê囡仔（潤--ā是入去io-tsí-ián小班tsiah開始學華語，澤--à是滿月了後hōo乳母tshuā，真慣勢兩个空間無仝語言），in對兩款語言ê感通力lóng tsiânn好（所以，拜託逐家tī厝--裡tio̍h kah囡仔講母語--lah！），koh ē-tàng真注神tī「聽故事」tsit層代誌。講「不思議」是án-ne。我昨暗（7月初2）想講食暗了，用tsit本有聲冊來hōo囡仔度時間（確實無料想著tsit本冊譯了tsiah好！），我也thang好bóng歇。就提手機仔kā冊內頭一篇故事〈紅帽á〉（in bat聽我講過tsit个故事，是講，我講--ê lóng tsiok簡省）ê QR code khiú--一-下，網址傳去到電腦，用khah大ê螢幕放hōo in「聽」，上無lá-pah ê聲khah清。掠準kan-na一个畫面直透故事講到煞，suah是tī幾个重要ê所在，無仝ê圖畫配合故事內容接suà出現。Tio̍h，冊內ê插畫是明理女士ê查某囝近藤綾小姐ê作品！準講m̄是動畫，囡仔mā是tsiok注神leh聽、leh看，聽著阿媽hōo野狼仔拆食落腹ê時，真正目睭仁kiōng-beh lìn--出-來！In hiah-nī注神，理解力koh tsiah好，我家己mā驚--著（講是án-ne講，一寡詞iah段落ê內容無tsiâu聽有，uân-ná tio̍h大人tàu說明）。11分鐘ê〈紅帽á〉聽了--ah，in iáu m̄願beh煞（拜託lín緊去洗身軀睏--lah……），就koh揀一篇我mā bat kā in講--過ê「Phú姑娘」，tsit篇tī tsit本冊--裡是譯做〈塗炭á〉2，確實譯了tsiok好！Koh-khah不思議--ê是，tsit个聲音檔25分鐘久，囡仔若無se̍h神mā nuá塗跤--ah，結果無！仝款！In看著一張一張tsiok suí ê畫接suà出--來（逐張ē停睏--一-時-仔），就tuè畫ê改換去調整家己赴著故事精采kah高潮ê跤步！25分鐘一時仔就聽完--ah，無se̍h神mā無nuá塗跤，koh問題suà leh kho̍k-kho̍k問。Hit个墓內底是媽媽……？是按怎人死ài埋--起-來？Hit枝刀仔……？Ooh，補充--一-下，隔tńg日透早，in早頓食煞，就家己要求beh koh聽其他ê故事，一睏頭就kā賰ê三个故事〈田蛤á王子〉、〈番薯kap月桃〉、〈阿妹á〉lóng聽了--ah！大漢--ê iáu m̄ bat字，家己koh kā冊提出來ná掀插畫ná聽。確實是tsiânn神奇ê代誌！Tse hōo lán對囡仔ê理解能力kah母語ê學習程度ē-tàng koh-khah有信心。Iah我認為其中一个重要ê原因是，tsit本冊ê台語翻譯了確實好，有夠好！我家己讀--過ê台語翻譯作品uân-ná bē少（tuì火箭阿伯吳宗信教授參與ê 90年代「5%台譯計劃」ê幾本、張春凰老師khah早前做ê台譯作品，到最近出ê幾本……）。我認為，tse是上好ê一phō台譯作品集！Iah tsit本上好ê台譯作品集，是二、三十冬來台語文學運動kah台譯實踐所粒積ê成果！因為，譯者研究台語、台語文學，讀過濟濟台文作品，koh伊家己mā長期投入台文創作，iah甚至德文、英文程度lóng真好，客語ê講、聽、讀、寫lóng真tsiūnn手ê邱偉欣。是早就提著德國生物學ê博士學位，tńg來台灣教冊一段時間，m̄-nā無張身勢，koh為著奉獻台文，重新tsiânn做學生，現此時tī成大台文系讀博士班ê邱偉欣。Hām囡仔做伙kā冊內面五篇故事lóng聽--過，一个真強烈ê心得是，囡仔聽ē入／落--去，是因為譯本m̄-nā有夠「口語」、有夠「自然」，koh伊ê譯文tsiok「典雅」，有夠雅氣！伊無為著beh顧著華語群眾來取hit款折衷ê譯法，是用上lè-táu ê台語表現--出-來。Án-ne，bē hōo人認為「原來台語tsiah-nī簡單」（雖然tse是為著kā人鼓勵ê講法），確實逐个獨立ê語言生成有伊ê主體所在kah深度啊！Koh一項，伊ê譯法tsiok「在地化」，tse tsiah是kuân深ê mê角！Tsit-má規厝間空lo-so無半个人ah，塗炭á無放棄，伊tsáu去in老母墓前hit tsâng榛á樹kha huah：「樹á樹á搖tín動，金衫銀鞋tàu-sann-kāng，kā阮tsang hōo媠噹噹！（〈塗炭á〉，頁52；編按：tsia照原文刊出，無調整用字）Tio̍h，自然、典雅、在地化。Tse是tsit phō譯本上大mā是上強ê特色，超過滿點！Tsit幾冬出版bē少台語詩集、台文繪本，lán thang讀著khah濟短篇ê台文詩句、台語繪本ê文字，iah若tsit本《你無聽--過ê格林童話》，bē輸是kā真濟短篇ê「 自然、典雅、在地化 」ê詩句kah繪本文字，做一睏lóng tu hōo--你，hōo你一睏頭ē-tàng有上充實ê學習！Tse是一本對聽有台語ê三歲囡仔kah五歲囡仔有神奇效果ê譯本！Iah檢采你ē講，lín兜ê囡仔bē-hiáu講台語，就bē有tsit款神奇ê效果啊！我想beh kā逐家講，hit个神奇ê效果，tio̍h先hōo伊作用tī你ê身--上，少年爸母，lín ê身--上，suà--來tsiah有法度hōo伊發揮tī囡仔ê身軀。啊無，lín就做伙學，做伙重學；lán逐家鬥陣重學！想beh練聽力就放來聽，想beh學台文就提冊做伙tuè leh讀。冊內面ê用字是教育部ê漢字kah羅馬字lām寫，而且是「台德雙語對照」，有影tsiok前衛！Tse thang講是為著你kah我，為著lán ê囝兒序細所做ê一本冊啊！Ooh，bē記得koh講一項，朗讀ê聲音是tsiok標準、tsiok活氣ê囡仔聲。囡仔聽--起-來真親近，若大人kā聽，ē hōo hit个古錐聲牽kah m̄甘kā禁掉。規本冊逐塊故事lóng讀hōo lán聽őo！借tsit个機會，用上真誠ê心意kā策畫tsit个「世界文學台讀少年雙語系列」ê麗君老師、譯者偉欣，koh有畫圖ê綾さんsueh謝、致敬。感謝！Koh，麗君老師有講，tsit套冊原計畫beh出36本，頭一期12本，ē-tàng出偌儕本，tio̍h靠lán tsia-ê有意識ê台灣人逐家tàu sio-thīn。按算後一本tī 8--月出版，是逐家lóng kài熟sāi ê美國文學作品。到時tsiah勞煩逐家大大力kā支持őo！「不思議」：put-su-gī，日語借詞；不可思議。《台日大辭典》有收tsit个詞（http://minhakka.ling.sinica.edu.tw/taijittian/index.php）。感謝允言老師提醒，1915年ê《台灣教會公報》也有刊tsit篇小說ê簡譯版，譯題就號做「Thô͘-thòaⁿ-á（塗炭仔）」。-----------------------------------冊ê紹介《你無聽--過ê格林童話》台德雙語．附台語朗讀作者：Brüder Grimm譯者：邱偉欣編者：陳麗君繪者：近藤 綾（木戶愛樂）定價：NT$ 380ISBN：9789578019478本冊收錄德國民間文學五篇，包括「Rotkäppchen」（紅帽á）、「Hänsel und Gretel」（番薯kah月桃）、「Aschenputtel」（塗炭á）、「Der Froschkönig oder der eiserne Heinrich」（田蛤á王子）kap「Rapunzel」（阿妹á），tsiânn做系列第一本冊《你無聽--過ê格林童話》，拍開讀者ê眼界，做伙感受hām íng過無仝ê氣氛kap內容。http://www.avanguard.com.tw/m/home.php#讀冊開講 專欄，本文使用教育部推薦漢字kap臺灣閩南語羅馬字拼音方案。台文通訊BONG報329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
#讀冊開講 專欄，本文使用教育部推薦漢字kap臺灣閩南語羅馬字拼音方案。
台文通訊BONG報329期，2021年8月出刊。

