台文通訊BONG報: 建立台灣 ê 年節

報紙講今年舊曆過年有連sòa九工ê歇假，聽講逐家lóng真歡喜，開始teh計劃beh按怎享受！


Chit-má咱台灣ê年節，大部分lóng-mā是國民黨tùi中國紮--來-ê，對台灣來講，的確是「外來」--ê。M̄-kú逐家mā用真久--ah。Beh按怎處理？我想，咱m̄免講因為是中國ê節日就lóng beh kā tàn掉，mā m̄-thang講因為中國ê節日就bē-tàng改換！韓國、日本kap南洋真濟國家mā是koh有teh過舊曆年。M̄-kú kan-ta一兩日nā-tiāⁿ。一下手歇beh chiâⁿ十工拄好kan-ta台灣kap中國！

問題是：台灣過年實際情形是逐家kan-ta拚勢烏白食，hē性命lim，做伙poa̍h…感覺無啥mih正面ê意義；Koh-khah害--ê是chit中間全世界lóng teh拍拚，咱soah「閒閒無代誌」teh歇過年，kap外口無接線，經濟sńg-tn̄g有偌濟，你kám知？Án-ne是beh按怎拚經濟？

我提出一寡仔個人ê想法kap逐家來激頭殼（brainstorming）：新年節（元旦）1月初1，感恩節（舊曆年）歇睏一兩日，228是培墓節（清明節），4月初4兒童節，5月初1勞工節，農曆5月初5肉粽節，農曆8月15賞月節（中秋節），9月初9敬老節（重陽節），尾牙節tī舊曆年前兩禮拜（chit日照常上班），咱mā ē-sái koh思考是m̄是需要有開國節、原住民節、文化節、生態節…等等éng過m̄-bat處理ê節日。基本思考是建立台灣人家己ê年節，連接國際ê思考，siâng時mā尊重原本就有ê節日。若是有趣味，歡迎逐家繼續來討論chit个議題。

張復聚



     報紙講今年舊曆過年有連sòa九工ê歇假，聽講逐家lóng真歡喜，開始teh計劃beh按怎享受！


     真早咱ê有志就bat討論過台灣人應該過啥mih款ê節日，m̄-kú ná像lóng無人koh再講起。我一直teh想講，若是台灣人真正beh建立家己ê邦國，定著ài有家己ê文化節日，án-ne m̄-chiah有sêng。若是講chham公開講kap寫mā lóng無，án-ne就慘--lah！



     Chit-má咱台灣ê年節，大部分lóng-mā是國民黨tùi中國紮--來-ê，對台灣來講，的確是「外來」--ê。M̄-kú逐家mā用真久--ah。Beh按怎處理？我想，咱m̄免講因為是中國ê節日就lóng beh kā tàn掉，mā m̄-thang講因為中國ê節日就bē-tàng改換！韓國、日本kap南洋真濟國家mā是koh有teh過舊曆年。M̄-kú kan-ta一兩日nā-tiāⁿ。一下手歇beh chiâⁿ十工拄好kan-ta台灣kap中國！



    問題是：台灣過年實際情形是逐家kan-ta拚勢烏白食，hē性命lim，做伙poa̍h…感覺無啥mih正面ê意義；Koh-khah害--ê是chit中間全世界lóng teh拍拚，咱soah「閒閒無代誌」teh歇過年，kap外口無接線，經濟sńg-tn̄g有偌濟，你kám知？Án-ne是beh按怎拚經濟？



    我提出一寡仔個人ê想法kap逐家來激頭殼（brainstorming）：新年節（元旦）1月初1，感恩節（舊曆年）歇睏一兩日，228是培墓節（清明節），4月初4兒童節，5月初1勞工節，農曆5月初5肉粽節，農曆8月15賞月節（中秋節），9月初9敬老節（重陽節），尾牙節tī舊曆年前兩禮拜（chit日照常上班），咱mā ē-sái koh思考是m̄是需要有開國節、原住民節、文化節、生態節…等等éng過m̄-bat處理ê節日。基本思考是建立台灣人家己ê年節，連接國際ê思考，siâng時mā尊重原本就有ê節日。若是有趣味，歡迎逐家繼續來討論chit个議題。

                                                                                  （本文使用傳統白話字）


◎台灣羅馬字協會（簡稱「台羅會」）簡介：2001年成立，宗旨：1.推行台灣羅馬字ê研究kap 普遍化。2.追認台灣羅馬字kap台灣話ê法定地位。3.要求政府實施公平正義ê多語文政策。4.建設多元、開放、互相尊重ê台灣文化。E-mail：tlhemail@gmail.com，http://www.tlh.org.tw。
