台文通訊BONG報: 植物ê媒人：蜜蜂、蝶仔kap蛾仔ê故事
蠻野講堂 https://reurl.cc/0oAEKo
#棲地復育台語講座 專欄，本文使用教育部推薦漢字kap臺灣閩南語羅馬字拼音方案。台文通訊BONG報323期，2021年2月出刊。 --------------------------------------------歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
主講／楊平世記錄／賴昭男編按：本文是2020/12/17棲地復育台語講座「植物ê媒人：蜂、蝴蝶佮蛾仔」講座摘要記錄，講者是台灣大學昆蟲系ê楊平世教授。台灣蠻野心足生態協會舉辦ê「蠻野講堂」tuì 2019年3月份起kap李江却台語文教基金會合辦規劃有關生態環境議題ê台語講座，歡迎逐家tī逐個月第三禮拜四暗時7點到9點，同齊來「呷米共食廚房」（台北市中正區衡陽路9號3樓）擴展家己ê台語棲地（tshe-tē）！詳細資料ē-tàng看「台灣蠻野心足生態協會」FB專頁。植物開花結子，有真濟tio̍h-ài透過「媒人」來tàu-sann-kāng，kā in「授粉」tsiah ē用--得。俗語講「食果子拜樹頭」，研究昆蟲ê楊平世教授講「食suāinn仔拜hôo-sîn頭」，因為suāinn仔花是靠hôo-sîn來授粉--ê。Khîng實，以ē授粉ê蟲thuā來講，主要是：蝴蝶、蛾（ngôo）kap蜂。Tsit擺ê講座，楊平世教授就beh來kā逐家分享tsia-ê蟲thuā ê一寡智識kap故事。蝶仔未必然是花ê媒人楊教授代先tuì蝴蝶講起。蝴蝶，lán台語口語一般是叫做「蝶仔（ia̍h-á）」。蝶仔多數是食花蜜，leh suh蜜ê時就ē kō粉引花；m̄-koh mā有一寡蝶仔是食樹仔汁、果子汁--ê，tsia--ê就m̄是花ê媒人--ah。所以lán若去到木柵動物園ê蝴蝶館，ē-tàng看著hia有栽花掠外，koh ē tshuân果子盤hōo蝶仔suh汁。若是想beh tī厝內觀察蝶仔，楊教授講，過年過節逐家年柑食了ê子mài thó-ka̍k，kā栽tī盆仔、hē tī露台，就ē siânn『柑橘鳳蝶』來生卵。In ê刺毛蟲拄pū--出-來ê時是「一齡 1」，烏烏白白，ná像細粒siān蟲仔屎；「二齡」uân-á像siān蟲仔屎，khah大粒--ah；「三齡」像鳥仔屎。到「四齡」ê時，就變做青色--ê，nā kā摸--著，koh ē吐「臭角」kā你tshàng鬚。送蝴蝶玉仔ê中國風俗「蝴蝶」因為tī華語kap「福」--字倚音，本身koh生了真suí，自古就是真濟文學、藝術作品ê主題。可比講畫一隻貓仔kap一隻蝶仔ê圖，就是取『耄耋（貓、蝶）』ê音，kâng祝壽ê意思。中國tī明朝、清朝ê時tsūn，結婚送禮是送蝶仔型ê玉仔；m̄-koh tī台灣就無tsit款風俗，lán送定是拍金仔khah濟。台灣hông講做「蝴蝶王國」，因為lán有400～500種蝶仔，koh特有種有4～6種，算真濟，是世界排tī頭前--ê。除了「黃蝶翠谷」kap「紫蝶幽谷」2 真出名，koh有阿里山受鎮宮ê「神蝶」kài特別，逐冬3月帝爺公生lóng ē飛來祝壽——其實「神蝶」m̄是蝴蝶，是一種tsiok suí ê蛾 3；in mā m̄是來祝壽--ê，只是生成有tshih火ê「趨光性」，暗時tsiah ē飛入來廟--裡。臭蛾仔無比蝴蝶bái台語koh kā蛾叫做：臭蛾仔（tshàu-ia̍h-á）、lah-sap蛾仔，m̄-koh楊教授認為，蛾無比蝴蝶khah bái。親像「皇蛾」，因為有hiánn目、suí色ê大片翼仔，就真適合做標本觀賞。而且，台灣ê蛾真濟種，有6,000種以上，是蝴蝶ê十倍。1970年代，蝴蝶kap蛾ê加工業真tshia-iānn，做標本出口hōo台灣人趁bē少錢，tse是台灣hông叫做「蝴蝶王國」ê另外一个原因。上尾，楊教授講著蜜蜂授粉對果子真要緊。草莓、柑仔蜜雖然ē-sái透過人工授粉，只是效果lóng無蜜蜂授粉--ê好；若是看著草莓、柑仔蜜無suí，he定著是人工弄--ê。重點台灣在地ê蜂少koh野，作園--ê有人引進khah乖ê「意大利蜂」來用，m̄-koh ài注意bē-sái hōo uì溫室走--去，tsiah bē有外來種影響生態ê問題。蟲thuā ê幼蟲pū--出-來到頭擺褪皮進前是「一齡」；了後，kìnn褪皮一擺就ke一齡。「紫斑蝶」雲林林內ê在地人kā叫做「清明蝶仔」，因為in逐冬tsiūnn北遷徙到林內ê時，拄好是tī清明。中文全名是「枯球籮紋蛾」。蠻野講堂 https://reurl.cc/0oAEKo#棲地復育台語講座 專欄，本文使用教育部推薦漢字kap臺灣閩南語羅馬字拼音方案。台文通訊BONG報323期，2021年2月出刊。 --------------------------------------------歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
植物開花結子，有真濟tio̍h-ài透過「媒人」來tàu-sann-kāng，kā in「授粉」tsiah ē用--得。俗語講「食果子拜樹頭」，研究昆蟲ê楊平世教授講「食suāinn仔拜hôo-sîn頭」，因為suāinn仔花是靠hôo-sîn來授粉--ê。Khîng實，以ē授粉ê蟲thuā來講，主要是：蝴蝶、蛾（ngôo）kap蜂。Tsit擺ê講座，楊平世教授就beh來kā逐家分享tsia-ê蟲thuā ê一寡智識kap故事。

蝶仔未必然是花ê媒人

楊教授代先tuì蝴蝶講起。蝴蝶，lán台語口語一般是叫做「蝶仔（ia̍h-á）」。蝶仔多數是食花蜜，leh suh蜜ê時就ē kō粉引花；m̄-koh mā有一寡蝶仔是食樹仔汁、果子汁--ê，tsia--ê就m̄是花ê媒人--ah。所以lán若去到木柵動物園ê蝴蝶館，ē-tàng看著hia有栽花掠外，koh ē tshuân果子盤hōo蝶仔suh汁。

若是想beh tī厝內觀察蝶仔，楊教授講，過年過節逐家年柑食了ê子mài thó-ka̍k，kā栽tī盆仔、hē tī露台，就ē siânn『柑橘鳳蝶』來生卵。In ê刺毛蟲拄pū--出-來ê時是「一齡 1」，烏烏白白，ná像細粒siān蟲仔屎；「二齡」uân-á像siān蟲仔屎，khah大粒--ah；「三齡」像鳥仔屎。到「四齡」ê時，就變做青色--ê，nā kā摸--著，koh ē吐「臭角」kā你tshàng鬚。

送蝴蝶玉仔ê中國風俗

「蝴蝶」因為tī華語kap「福」--字倚音，本身koh生了真suí，自古就是真濟文學、藝術作品ê主題。可比講畫一隻貓仔kap一隻蝶仔ê圖，就是取『耄耋（貓、蝶）』ê音，kâng祝壽ê意思。中國tī明朝、清朝ê時tsūn，結婚送禮是送蝶仔型ê玉仔；m̄-koh tī台灣就無tsit款風俗，lán送定是拍金仔khah濟。

台灣hông講做「蝴蝶王國」，因為lán有400～500種蝶仔，koh特有種有4～6種，算真濟，是世界排tī頭前--ê。除了「黃蝶翠谷」kap「紫蝶幽谷」2 真出名，koh有阿里山受鎮宮ê「神蝶」kài特別，逐冬3月帝爺公生lóng ē飛來祝壽——其實「神蝶」m̄是蝴蝶，是一種tsiok suí ê蛾 3；in mā m̄是來祝壽--ê，只是生成有tshih火ê「趨光性」，暗時tsiah ē飛入來廟--裡。

臭蛾仔無比蝴蝶bái

台語koh kā蛾叫做：臭蛾仔（tshàu-ia̍h-á）、lah-sap蛾仔，m̄-koh楊教授認為，蛾無比蝴蝶khah bái。親像「皇蛾」，因為有hiánn目、suí色ê大片翼仔，就真適合做標本觀賞。而且，台灣ê蛾真濟種，有6,000種以上，是蝴蝶ê十倍。1970年代，蝴蝶kap蛾ê加工業真tshia-iānn，做標本出口hōo台灣人趁bē少錢，tse是台灣hông叫做「蝴蝶王國」ê另外一个原因。

上尾，楊教授講著蜜蜂授粉對果子真要緊。草莓、柑仔蜜雖然ē-sái透過人工授粉，只是效果lóng無蜜蜂授粉--ê好；若是看著草莓、柑仔蜜無suí，he定著是人工弄--ê。重點台灣在地ê蜂少koh野，作園--ê有人引進khah乖ê「意大利蜂」來用，m̄-koh ài注意bē-sái hōo uì溫室走--去，tsiah bē有外來種影響生態ê問題。


「紫斑蝶」雲林林內ê在地人kā叫做「清明蝶仔」，因為in逐冬tsiūnn北遷徙到林內ê時，拄好是tī清明。
中文全名是「枯球籮紋蛾」。

蠻野講堂 https://reurl.cc/0oAEKo


#棲地復育台語講座 專欄，本文使用教育部推薦漢字kap臺灣閩南語羅馬字拼音方案。
台文通訊BONG報323期，2021年2月出刊。

--------------------------------------------


郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會
◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
