台文通訊BONG報: 追思四男林智貓
作者：Lîm Bêng-seng

林智貓，你是林--家ê心肝寶貝，自從你加入林--家了後，gún對動物有koh-khah深ê了解，mā學習真濟做人ê道理，你陪伴智榮三兄弟成長，koh hō͘家內歡樂。

你ē來林--家，是因為智洋想beh飼狗仔，m̄-koh蹛tī台北ê大樓社區，án-ne ē影響著厝邊安寧，所以就無考慮。有一擺我參智洋去秀琴表姊hia chhit-thô，伊知影智洋beh飼貓仔，講：「Chit隻柑仔色--ê真súi，送--你--lah！」

你來台北ê頭一工，因為媽媽真驚動物，無kah意貓仔，伊放聲「限lín一禮拜就ài chhōa走。」你拄來ê時，因為來到新環境，無慣勢，m̄食，che hō͘ gún真煩惱。

M̄-koh第三工你就開始食mi̍h件--ah，mā開始tòe媽媽，tòe前tòe後。有一工我看著你跤跛跛，原來是tòe媽媽去浴間仔，無細膩跋倒，跋落去浴槽ê槽仔底。媽媽知影chit件代誌，緊載你去看醫生。Koh一擺，你tòe媽媽行siuⁿ倚，soah hō͘伊踏著你ê跤，媽媽仝款趕緊chhōa你去看醫生。媽媽ùi排斥，變真心疼惜，kā你當做家己ê囝，落尾手chiah ē koh增加林智妹、林智烏兩隻貓仔。

你ài人關心--你，媽媽teh看報紙ê時，你ē行來伊ê邊--a徛--leh，iauⁿ-iauⁿ叫幾若聲，媽媽若無chhap--你，你感覺媽媽無關心--你，你就ē受氣，kā報紙搶--去，咬hō͘破。Chit个時chūn，媽媽就知影你需要關心，ài聽你講話。

我真愛揣你開講，m̄-koh你無愛chhap--我，因為你kap媽媽khah好，che也莫怪，媽媽是真心疼--你--ê。M̄-koh，有tang時仔，我ē半硬軟kā你抱--leh，beh kap你chhit-thô、kap你滾sńg笑。我講，俗語講：「狗來富，貓來起大厝」，你來林--家也無紮銀兩，也無紮行李，飼料也食bē少，koh無招財。你聽了無歡喜，假影beh咬--我，然後liam-mi就koh走--去。

五男林智烏，伊是上細漢--ê，khah無膽，真愛去揣--你，你睏tī啥mih所在，伊就行倚--去，然後un落去你ê身軀邊。因為siuⁿ kheh，你睏無爽快，就徛起來beh教訓烏烏，m̄-koh烏烏真phî，伊倒--leh，用跤kap你sio拍，你無法--伊，就將位讓hō͘--伊。冬天ê時chūn，gún tiāⁿ-tiāⁿ看著你kap烏烏攬做伙，兄弟仔感情真好，真hō͘人欣羨。

Gún知影你愛食魚仔，若是beh食飯--ah，你lóng ē用走--ê，媽媽若是無將飯菜囥好勢，你規尾魚仔拖--去。你tiāⁿ-tiāⁿ徛tī冰箱邊--a看著我就緊叫--我，講你beh食mi̍h件。我看你目睭chiah大蕊，真m̄甘，就抱你去開冰箱，hō͘你家己看，看有啥mih愛食ê mi̍h件。

昨hng beh暗仔接著媽媽真tio̍h急ê聲，伊講，你koh吐koh làu，已經送去快樂動物病院--ah。我下班，智榮mā拄下課，gún做伙去看--你，來到病院，智洋已經tī hia問你ê病情。Gún看著你倒tī籠仔內，邊--a有sàng-sò͘，親像真艱苦。Gún kā你鼓舞，你tio̍h-ài堅強，逐家lóng真關心--你。你將身軀péng過來chit爿，身軀iáu teh糾筋，gún知影你真艱苦，mā真m̄甘。因為chit間病院無夠額ê設備來治你ê病，gún趕緊開車beh轉診去台北市內慈愛動物病院，tī路--lih智榮、智洋一直注目teh看--你，驚你無法度koh再忍耐，來到病院ê時，醫生馬上急救，經過醫生拚命急救了後，iáu是無法度將你ê性命救--tńg-來，che hō͘ gún真傷心。

Ē記得昨hng早起我teh食早頓ê時，你徛tī邊--a，cho̍h--日暗時你徛tī冰箱邊--a看--我，koh叫--我，哪ē chiah-nī突然--lah，你就án-ne來離開--gún，gún一時實在是無法度接受neh。智平聽著你病危，馬上ùi台南坐暗車beh來看--你，全家lóng為你流目屎neh。

林智貓來林--家已經十年--ah，你ê出現檢采是上帝ê旨意，你ê離開檢采mā是上帝ê安排。Gún懇求上帝kap你同在，賜福hō͘--你，全家lóng ē懷念--你，因為lán lóng是一家伙。




#心內話專欄，本文使用教育部推薦漢字kap傳統白話字拼音方案。

台文通訊BONG報313期，2020年4月出刊。



--------------------------------------------

歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。


作者：Lîm Bêng-seng



林智貓，你是林--家ê心肝寶貝，自從你加入林--家了後，gún對動物有koh-khah深ê了解，mā學習真濟做人ê道理，你陪伴智榮三兄弟成長，koh hō͘家內歡樂。



你ē來林--家，是因為智洋想beh飼狗仔，m̄-koh蹛tī台北ê大樓社區，án-ne ē影響著厝邊安寧，所以就無考慮。有一擺我參智洋去秀琴表姊hia chhit-thô，伊知影智洋beh飼貓仔，講：「Chit隻柑仔色--ê真súi，送--你--lah！」



你來台北ê頭一工，因為媽媽真驚動物，無kah意貓仔，伊放聲「限lín一禮拜就ài chhōa走。」你拄來ê時，因為來到新環境，無慣勢，m̄食，che hō͘ gún真煩惱。



M̄-koh第三工你就開始食mi̍h件--ah，mā開始tòe媽媽，tòe前tòe後。有一工我看著你跤跛跛，原來是tòe媽媽去浴間仔，無細膩跋倒，跋落去浴槽ê槽仔底。媽媽知影chit件代誌，緊載你去看醫生。Koh一擺，你tòe媽媽行siuⁿ倚，soah hō͘伊踏著你ê跤，媽媽仝款趕緊chhōa你去看醫生。媽媽ùi排斥，變真心疼惜，kā你當做家己ê囝，落尾手chiah ē koh增加林智妹、林智烏兩隻貓仔。



你ài人關心--你，媽媽teh看報紙ê時，你ē行來伊ê邊--a徛--leh，iauⁿ-iauⁿ叫幾若聲，媽媽若無chhap--你，你感覺媽媽無關心--你，你就ē受氣，kā報紙搶--去，咬hō͘破。Chit个時chūn，媽媽就知影你需要關心，ài聽你講話。



我真愛揣你開講，m̄-koh你無愛chhap--我，因為你kap媽媽khah好，che也莫怪，媽媽是真心疼--你--ê。M̄-koh，有tang時仔，我ē半硬軟kā你抱--leh，beh kap你chhit-thô、kap你滾sńg笑。我講，俗語講：「狗來富，貓來起大厝」，你來林--家也無紮銀兩，也無紮行李，飼料也食bē少，koh無招財。你聽了無歡喜，假影beh咬--我，然後liam-mi就koh走--去。



五男林智烏，伊是上細漢--ê，khah無膽，真愛去揣--你，你睏tī啥mih所在，伊就行倚--去，然後un落去你ê身軀邊。因為siuⁿ kheh，你睏無爽快，就徛起來beh教訓烏烏，m̄-koh烏烏真phî，伊倒--leh，用跤kap你sio拍，你無法--伊，就將位讓hō͘--伊。冬天ê時chūn，gún tiāⁿ-tiāⁿ看著你kap烏烏攬做伙，兄弟仔感情真好，真hō͘人欣羨。



Gún知影你愛食魚仔，若是beh食飯--ah，你lóng ē用走--ê，媽媽若是無將飯菜囥好勢，你規尾魚仔拖--去。你tiāⁿ-tiāⁿ徛tī冰箱邊--a看著我就緊叫--我，講你beh食mi̍h件。我看你目睭chiah大蕊，真m̄甘，就抱你去開冰箱，hō͘你家己看，看有啥mih愛食ê mi̍h件。



昨hng beh暗仔接著媽媽真tio̍h急ê聲，伊講，你koh吐koh làu，已經送去快樂動物病院--ah。我下班，智榮mā拄下課，gún做伙去看--你，來到病院，智洋已經tī hia問你ê病情。Gún看著你倒tī籠仔內，邊--a有sàng-sò͘，親像真艱苦。Gún kā你鼓舞，你tio̍h-ài堅強，逐家lóng真關心--你。你將身軀péng過來chit爿，身軀iáu teh糾筋，gún知影你真艱苦，mā真m̄甘。因為chit間病院無夠額ê設備來治你ê病，gún趕緊開車beh轉診去台北市內慈愛動物病院，tī路--lih智榮、智洋一直注目teh看--你，驚你無法度koh再忍耐，來到病院ê時，醫生馬上急救，經過醫生拚命急救了後，iáu是無法度將你ê性命救--tńg-來，che hō͘ gún真傷心。



Ē記得昨hng早起我teh食早頓ê時，你徛tī邊--a，cho̍h--日暗時你徛tī冰箱邊--a看--我，koh叫--我，哪ē chiah-nī突然--lah，你就án-ne來離開--gún，gún一時實在是無法度接受neh。智平聽著你病危，馬上ùi台南坐暗車beh來看--你，全家lóng為你流目屎neh。



林智貓來林--家已經十年--ah，你ê出現檢采是上帝ê旨意，你ê離開檢采mā是上帝ê安排。Gún懇求上帝kap你同在，賜福hō͘--你，全家lóng ē懷念--你，因為lán lóng是一家伙。




#心內話專欄，本文使用教育部推薦漢字kap傳統白話字拼音方案。

台文通訊BONG報313期，2020年4月出刊。



--------------------------------------------

歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
