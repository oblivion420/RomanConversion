台文通訊BONG報: 《台文通訊》30週年慶祝會ONLINE


1991年7月初1《台文通訊》第1期創刊，開創一條新時代ê台語路，tsit條台語路按海外拚到國內，tī 2012年kap《台文BONG報》合刊，tsiânn做《台文通訊BONG報》，到tann 2021年7--月也已經滿30冬--looh。因為防疫緣故，透過網路，tī線頂來慶祝。2021年7月初3拜六暗，愈uànn愈ka-ia̍h，有超過260个參與者，有按30年前拍拚到tann ê開路先鋒、有各行各業一直關心台語文未來運命ê事工支持者，mā有少年輩，慶祝會先按東方白ê詩歌〈上媠ê花〉來起鼓，連結海內外台灣人共同保守lán母語上suí ê花。


30年前《台文通訊》創刊受壓制，有一陣疼台灣、疼台語ê同志tàu牽成，看見濟濟人行--出-來，有人出錢、有人出力，做伙圖謀台語文ê事工。30年後，看著濟濟台文作家，ǹg望台語進步、koh-khah有前途。


30年前《台文通訊》tī洛杉磯創刊，想bē到薄薄八頁半ê地下式刊物，到tann tsiânn做歷史上長、發行量上大ê台文刊物；看著tsiah濟少年人參加，相信lán台語文化香火有機會傳--落-去。Lán所做--ê m̄-nā是傳承台語文化，mā是beh講一段台灣人m̄知ê故事。

——台語家庭ê酸甜苦hiam：

為啥mi̍h我beh培養台語家庭？我是阮阿媽tshuā大漢--ê，對語言有特別ê感情，語言m̄-nā是對國家ê認同，mā是對厝內人、親情ê認同，我beh kā tsit種認同感hōo我ê序細感受--著。規家伙做伙學一項代誌是tsiok心適--ê，增加翁仔某之間ê趣味，開創kap囡仔之間ê互動，是一个真珍惜ê緣份。


30年前有一寡人看台文漸漸無--去，出版台文雜誌救台語。《台文通訊》是語言ê運動，感謝濟濟少年人ê加入，lín是台語kap台灣文化ê希望。

——網路自媒體時代ê語文運動：

Tī台灣，對30歲以下ê少年輩來講，台語bē輸是外國話，是一个聽無ê語言，想beh用媒體做趣味ê內容來sak台語，效果只有1%到2%。勉勵逐家ài過幸福快樂ê日子，tse kap做台語運動是平重要ê代誌。


蔡英文總統認同lán做ê台語文母語運動，連續三冬寫三張公開批kā lán祝福。感謝周清玉縣長、姚嘉文資政tī總統府tàu-sann-kāng。


台語文ē-tàng傳--落-來，是濟濟人ê覺醒kap加入。彰化台語文化園區是台灣目前唯一ê台語文園區，tse是屬於眾人--ê，請逐家做伙管教、做伙規劃、做伙推動，希望ē-tàng發揮koh-khah大ê功效。多謝前輩一路來ê努力，拜託逐家ē-tàng連結--ê ài連結tiâu--leh，有團結，lán ê目的tsiah ē成。

——體制外到體制內ê台語文運動：

Tī台灣電影歷史上票房前十名--ê，有七齣是使用多元ê本土語言。台語是tsiok浪漫ê聲音，我對台語文有革命、復興ê情感，夢想是創造一个流行hōo逐家來tuè。若是你有想法、對台語體制有期待，歡迎透過lán ê辦公室來集合力量，集合眾人ê智慧，一代一代湠--落-去，繼續做台語文khang-khuè。


1991年《台文通訊》以母語ê文化運動做起，m̄是kan-na發行紙本刊物，上重要--ê是帶動草根組織。《台文通訊》發行無偌久，全台灣開始組台文寫作會，鼓勵各地區讀友聯誼會。Tsit幾年《台文通訊BONG報》kap台灣羅馬字協會結合，有時代性ê意義。19世紀尾用白話字創造台灣文學，tse比中國五四運動早30幾冬。歷史傳統ài傳承--落-去，感謝30冬來陸續參與ê編輯kap讀者tàu-sann-kāng。


Hōo人印象上深ê兩份報紙雜誌，第一个是《Tâi-oân-hú-siâⁿ Kàu-hōe-pò》（台灣府城教會報），就是《Kàu-hōe Kong-pò》（教會公報），百外冬前就用台語leh討論醫學、科學，各種議題。第二个是《台文通訊》，伊m̄是一本純文學ê雜誌，有討論醫學、台灣地名、台語beh按怎書寫、科學、智識，議題多元，hōo台語m̄-nā講日常、講文學，台語路ē愈來愈闊。


感謝30冬來台語文有志辛苦維持到tsit-má，逐家繼續拍拚。


《台文通訊》用台語文結連海內外ê台灣人，是濟濟ê文學作家、文史工作者、社會運動者、語文學習者交流ê論壇，到tann iáu是真重要ê平台。《台文通訊》tsit份雜誌累積真濟文獻，hōo lán真寶貴ê資源，mā為台灣語言運動做見證。


有一寡少年人提出講海外ê老一輩應該kā台灣語文運動歷史寫--落-來，所以有《台文通訊30冬紀念特刊》ê想法。舊年吳家銘（吳蝦米）自願執行，tsit段時間看in真拍拚，中間mā有開設《台文通訊》線頂讀者聯誼會。時間原訂是點半鐘，in lóng繼續留--落-來，講到台灣時間半暝1、2點。我心內真感動，感覺台灣少年人m̄肯放棄。台語文化是眾人--ê，鼓舞逐家募資贊助。


若是beh了解台語文危機ê人，tsit本30冬紀念特刊bē輸百科全書。至少有40幾位志工，大部份是少年志工，tàu做數位化編輯，來網頂贊助算是光榮。


台文通訊30冬！M̄知偌濟人拍拚、堅持，tsiah ē-sái行到tsín。Ǹg望30冬後ē-tàng koh再來慶祝。到時tsūn台灣ē變啥款？將近20種本土話kám ē真正平等？多元語言文化kám有thang lóng koh活跳跳？


講台語kap學其他語言仝款，面皮ài厚，tiānn-tiānn講，放棄就輸--ah。


用台語講故事hōo囡仔聽，bē-tàng kā囡仔當做囡仔，ài kap伊互動，用陪伴囡仔ê方式辦活動。


我ê台語老師是陳豐惠老師，我踮伊ê身--上感受著推動台語ê熱情。「台文」m̄-nā是學台文，mā是學台灣ê文化，我希望kā tsit个文化、歷史教hōo囡仔，kā tsit个對台灣ê愛傳--落-去。


感謝《台文通訊》tī困苦ê台語環境堅持30冬，tsiânn做台灣人ê精神糧草，tse是一件無簡單ê代誌。阮是一陣kap囡仔講台語ê爸母，ǹg望台語生湠，為打造台語友善環境拍拚。第一步，透過面冊、文章、影片、經驗分享會huah醒意識。第二步，辦講古培訓、家長學堂，hōo家長增加能力，tsiah有法度堅持行--落-去。第三步，透過台語活動體驗、Podcast做文化串連。Tsit-má有台語家庭意識ê人愈來愈濟，相信未來ē愈來愈好。


目前leh製作囡仔歌專輯，ē-sái tsiūnn「牽囡仔的手，來聽囡仔古」Podcast試聽，透過專輯kā台語家庭理念傳hōo koh-khah濟人知。


參加台文讀寫班了後，koh參加邱文錫老師ê讀冊會，愈學愈趣味，自án-ne來做相關tshui-sak ê khang-khuè，譬如做尪仔冊《臺灣名人傳記漫畫：湯德章》，希望thang kā台語文變做主流ê議題。


-----------------------------------------------------#台文通訊30歲 專欄。 台文通訊BONG報328期，2021年7月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
2021/7/3 拜六暗時10:00-12:46主  持  人／張秀滿（《台文通訊》第97～118期總編輯）                    陳豐惠（李江却台語文教基金會執行長）重點記錄／吳宛霖1991年7月初1《台文通訊》第1期創刊，開創一條新時代ê台語路，tsit條台語路按海外拚到國內，tī 2012年kap《台文BONG報》合刊，tsiânn做《台文通訊BONG報》，到tann 2021年7--月也已經滿30冬--looh。因為防疫緣故，透過網路，tī線頂來慶祝。2021年7月初3拜六暗，愈uànn愈ka-ia̍h，有超過260个參與者，有按30年前拍拚到tann ê開路先鋒、有各行各業一直關心台語文未來運命ê事工支持者，mā有少年輩，慶祝會先按東方白ê詩歌〈上媠ê花〉來起鼓，連結海內外台灣人共同保守lán母語上suí ê花。林皙陽（美國Long Island教會牧師、李江却台語文教基金會創會董事長）：30年前《台文通訊》創刊受壓制，有一陣疼台灣、疼台語ê同志tàu牽成，看見濟濟人行--出-來，有人出錢、有人出力，做伙圖謀台語文ê事工。30年後，看著濟濟台文作家，ǹg望台語進步、koh-khah有前途。鄭良光（《台文通訊》第1～50期總編輯）：30年前《台文通訊》tī洛杉磯創刊，想bē到薄薄八頁半ê地下式刊物，到tann tsiânn做歷史上長、發行量上大ê台文刊物；看著tsiah濟少年人參加，相信lán台語文化香火有機會傳--落-去。Lán所做--ê m̄-nā是傳承台語文化，mā是beh講一段台灣人m̄知ê故事。林昶佐（立法委員）——台語家庭ê酸甜苦hiam：為啥mi̍h我beh培養台語家庭？我是阮阿媽tshuā大漢--ê，對語言有特別ê感情，語言m̄-nā是對國家ê認同，mā是對厝內人、親情ê認同，我beh kā tsit種認同感hōo我ê序細感受--著。規家伙做伙學一項代誌是tsiok心適--ê，增加翁仔某之間ê趣味，開創kap囡仔之間ê互動，是一个真珍惜ê緣份。吳景裕（筆名陳雷，台灣文學作家）：30年前有一寡人看台文漸漸無--去，出版台文雜誌救台語。《台文通訊》是語言ê運動，感謝濟濟少年人ê加入，lín是台語kap台灣文化ê希望。賴咏華（【足英台三聲道磅米芳】YouTuber）——網路自媒體時代ê語文運動：Tī台灣，對30歲以下ê少年輩來講，台語bē輸是外國話，是一个聽無ê語言，想beh用媒體做趣味ê內容來sak台語，效果只有1%到2%。勉勵逐家ài過幸福快樂ê日子，tse kap做台語運動是平重要ê代誌。張復聚（台灣羅馬字協會理事長）：蔡英文總統認同lán做ê台語文母語運動，連續三冬寫三張公開批kā lán祝福。感謝周清玉縣長、姚嘉文資政tī總統府tàu-sann-kāng。周清玉（台灣母語聯盟理事長）：台語文ē-tàng傳--落-來，是濟濟人ê覺醒kap加入。彰化台語文化園區是台灣目前唯一ê台語文園區，tse是屬於眾人--ê，請逐家做伙管教、做伙規劃、做伙推動，希望ē-tàng發揮koh-khah大ê功效。多謝前輩一路來ê努力，拜託逐家ē-tàng連結--ê ài連結tiâu--leh，有團結，lán ê目的tsiah ē成。陳柏惟（立法委員）——體制外到體制內ê台語文運動：Tī台灣電影歷史上票房前十名--ê，有七齣是使用多元ê本土語言。台語是tsiok浪漫ê聲音，我對台語文有革命、復興ê情感，夢想是創造一个流行hōo逐家來tuè。若是你有想法、對台語體制有期待，歡迎透過lán ê辦公室來集合力量，集合眾人ê智慧，一代一代湠--落-去，繼續做台語文khang-khuè。蔣為文（成功大學台灣文學系系主任）：1991年《台文通訊》以母語ê文化運動做起，m̄是kan-na發行紙本刊物，上重要--ê是帶動草根組織。《台文通訊》發行無偌久，全台灣開始組台文寫作會，鼓勵各地區讀友聯誼會。Tsit幾年《台文通訊BONG報》kap台灣羅馬字協會結合，有時代性ê意義。19世紀尾用白話字創造台灣文學，tse比中國五四運動早30幾冬。歷史傳統ài傳承--落-去，感謝30冬來陸續參與ê編輯kap讀者tàu-sann-kāng。何信翰（台中教育大學台灣語文學系副教授）：Hōo人印象上深ê兩份報紙雜誌，第一个是《Tâi-oân-hú-siâⁿ Kàu-hōe-pò》（台灣府城教會報），就是《Kàu-hōe Kong-pò》（教會公報），百外冬前就用台語leh討論醫學、科學，各種議題。第二个是《台文通訊》，伊m̄是一本純文學ê雜誌，有討論醫學、台灣地名、台語beh按怎書寫、科學、智識，議題多元，hōo台語m̄-nā講日常、講文學，台語路ē愈來愈闊。吳宗信（陽明交通大學機械工程學系教授，2021年8--月起接任國家太空中心主任）：感謝30冬來台語文有志辛苦維持到tsit-má，逐家繼續拍拚。紀品志（《台文通訊30冬紀念特刊》文字編輯）：《台文通訊》用台語文結連海內外ê台灣人，是濟濟ê文學作家、文史工作者、社會運動者、語文學習者交流ê論壇，到tann iáu是真重要ê平台。《台文通訊》tsit份雜誌累積真濟文獻，hōo lán真寶貴ê資源，mā為台灣語言運動做見證。鄭良光（《台文通訊》創辦人、第1期～50期總編輯）有一寡少年人提出講海外ê老一輩應該kā台灣語文運動歷史寫--落-來，所以有《台文通訊30冬紀念特刊》ê想法。舊年吳家銘（吳蝦米）自願執行，tsit段時間看in真拍拚，中間mā有開設《台文通訊》線頂讀者聯誼會。時間原訂是點半鐘，in lóng繼續留--落-來，講到台灣時間半暝1、2點。我心內真感動，感覺台灣少年人m̄肯放棄。台語文化是眾人--ê，鼓舞逐家募資贊助。吳景裕（筆名陳雷，台灣文學作家）：若是beh了解台語文危機ê人，tsit本30冬紀念特刊bē輸百科全書。至少有40幾位志工，大部份是少年志工，tàu做數位化編輯，來網頂贊助算是光榮。A-koan（【落/làu台語-瑞士ê台語】社長）：台文通訊30冬！M̄知偌濟人拍拚、堅持，tsiah ē-sái行到tsín。Ǹg望30冬後ē-tàng koh再來慶祝。到時tsūn台灣ē變啥款？將近20種本土話kám ē真正平等？多元語言文化kám有thang lóng koh活跳跳？Sandy（法國台灣協會會長）：講台語kap學其他語言仝款，面皮ài厚，tiānn-tiānn講，放棄就輸--ah。 吳易蓁 （『夾腳拖』劇團團長兼導演）：用台語講故事hōo囡仔聽，bē-tàng kā囡仔當做囡仔，ài kap伊互動，用陪伴囡仔ê方式辦活動。陳育萱（樂暢親子共學空間負責人）：我ê台語老師是陳豐惠老師，我踮伊ê身--上感受著推動台語ê熱情。「台文」m̄-nā是學台文，mā是學台灣ê文化，我希望kā tsit个文化、歷史教hōo囡仔，kā tsit个對台灣ê愛傳--落-去。許雅茹（【牽囡仔ê手 行台語ê路】幹部）：感謝《台文通訊》tī困苦ê台語環境堅持30冬，tsiânn做台灣人ê精神糧草，tse是一件無簡單ê代誌。阮是一陣kap囡仔講台語ê爸母，ǹg望台語生湠，為打造台語友善環境拍拚。第一步，透過面冊、文章、影片、經驗分享會huah醒意識。第二步，辦講古培訓、家長學堂，hōo家長增加能力，tsiah有法度堅持行--落-去。第三步，透過台語活動體驗、Podcast做文化串連。Tsit-má有台語家庭意識ê人愈來愈濟，相信未來ē愈來愈好。楊晉淵（【台語冷智識】YouTuber）：目前leh製作囡仔歌專輯，ē-sái tsiūnn「牽囡仔的手，來聽囡仔古」Podcast試聽，透過專輯kā台語家庭理念傳hōo koh-khah濟人知。薛翰駿（【沃草】網路媒體總編輯）：參加台文讀寫班了後，koh參加邱文錫老師ê讀冊會，愈學愈趣味，自án-ne來做相關tshui-sak ê khang-khuè，譬如做尪仔冊《臺灣名人傳記漫畫：湯德章》，希望thang kā台語文變做主流ê議題。-----------------------------------------------------#台文通訊30歲 專欄。 台文通訊BONG報328期，2021年7月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
