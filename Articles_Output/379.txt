台文通訊BONG報: 元宵節
吳彥澤

每年ê元宵節，阿公阿媽lóng ē tshuā我去看炸寒單，人tsiok濟，我mā是tsiⁿ到上頭前，差一點仔面就去hō͘炮仔pōng--著，規个面感覺tsha̍k-tsha̍k燒燒，驚去hō͘人pōng做貓仔面！緊走去後壁遠遠仔看，尾--à koh peh kuân去杆仔（kuaⁿ-á）頂看；Tsit擺有兩个查埔人kap一个查某人，上台去體驗hō͘炮仔pōng ê滋味，我感覺tsiok刺激--ê，mā想beh去試看māi，m̄-koh驚轉（tńg）--去hō͘人罵無起--去，真可惜！


（作者是台東縣豐榮國小四年丙班ê學生；感謝陳美杏老師提供作品）
