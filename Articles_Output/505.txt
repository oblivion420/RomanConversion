台文通訊BONG報: Beh食好魚，就近海墘（一）
作者：林綉華


上台語課ê時，老師為逐家紹介世間ê冊，叫學生囡仔tńg--去，ài去圖書館iah是冊店揣一本家己上kah意ê冊，紮來學校，所以放學了後，曉娟暗頓食飽，就kap哥哥、姊姊去se̍h冊店--looh。In一行入去冊店，就看著同學已經tī hia--ah！

曉娟：阿凱、阿亮、小芸、小柏，lín也來tsit間leh揣--ooh！

小芸：是啊！人講：「Beh食好魚，就近海墘」，tsit間是tse附近上大間ê冊店，內面ê冊是有夠濟--ê，當然mā來tsit間啊……

阿凱：我聽講最近有出真濟新ê冊，tsia m̄知有iah無？

阿亮：是啥mih新冊hânn？Kám有尪仔冊？

曉娟：阿亮！你頭殼內想--ê lóng是『機器貓小叮噹』hōnn？

阿亮：你錯--looh！Tsit-má tng流行--ê是『少年花田一路』，而且koh有台語版--ê őo。

曉娟：「山可移，性不可移」，你--ooh！真正是無藥醫……

小柏：其實尪仔冊mā無啥mih m̄好啊，親像guán媽媽就買一套《論語》ê尪仔冊hōo--我，內面kā lán無法度thang體會ê話語用圖畫--出-來，邊--a koh用白話解sueh，不止仔有水準neh！

阿亮：就是講--m̄！人我mā是一个有class ê人neh！

曉娟：Hngh，「家己褒，khah bē臭臊 」，問題是你kám有看tsiah有水準ê尪仔冊。

阿亮：Hmh，tse……

曉娟：按怎？講bē出--來--ah hōnn！

哥哥：曉娟，「派頭在人激--ê」，你mài kā人管hiah濟--lah！

曉娟：是！阿兄。

（頭家聽著tsit陣囡仔講話hiah大聲，就行--過-來）

頭家：Lín kám ē-tàng khah細聲--leh，tsia koh有其他ê人beh看冊neh！

全部囡仔：Ooh！歹勢，歹勢！

頭家：Lín若有需要我tàu-sann-kāng ê所在，做lín來kā我講無要緊。

阿凱：多謝--ooh！頭家，請問lín tsia有新出版ê kap旅遊有關ê冊--無？

頭家：有！啊你是beh國外--ê iah是台灣--ê？

阿凱：台灣--ê。

頭家：Tsiânn拄好，最近有進一本《台灣全旅遊》，內容真豐富，就囥tī C櫃hia，kám ài我tshuā你去？

阿凱：Ooh！M̄免--lah！我家己去揣就好，lóo-la̍t őo！

（就án-ne頭家就koh tńg去櫃台hia）

姊姊：Ueh！逐家kā想beh買ê冊揀揀--leh，提去結siàu，thang beh tńg--去，我tit-beh聯考--ah，bē用得浪費siunn濟時間。

（一陣囡仔m̄敢koh盤喙錦，冊買好緊提--tńg-去，準備後禮拜ê報告）


時間過了真緊，目一下nih，一禮拜就過--去--ah，今仔日koh是beh上台語課--looh，鐘仔聲一下tân，學生仔ná走ná跳，走入去教室。

老師：逐家gâu早，逐家好！

全班：老師你好！

老師：頂禮拜交代ê作業，m̄知逐家準備好--ah--未？

全班：準備好--ah！

老師：Án-ne lán就來進行分享活動--looh！Siáng先來？

阿亮：老師！我先！我紮--ê是《圖說台灣史》，tse雖然是一本尪仔冊，m̄-koh內容是用真濟圖畫來講歷史。Hōo lán了解台灣自古早時代到1945年所發生ê代誌。

阿凱：換我，我真愛sì-kè去tshit-thô，所以對旅遊ê冊真有興趣。Hit工我去冊店揣著一本tsiok讚ê冊，我「食好tàu sio報」，今仔日就為逐家介紹tsit本《台灣全旅遊》……

阿邦：《台灣全旅遊》？Guán兜mā有一本。逐擺guán若beh旅行，guán爸爸lóng ē先掀tsit本冊őo！

阿凱：是--lah！Tsit本冊內底kā lán台灣所有ê風景區、遊樂場所，每一个所在ê特色lóng有做簡單ê介紹őo。

小乖：啊kám有講著「食」--ê？

曉娟：Hóo！小乖！你哪ē tshuàn想to是「食」？

阿邦：A̍h無，你講伊ê身材是按怎來--ê？

小柏：Lín mài kā伊損（sńg）--ah--lah，人伊是「先顧腹肚，tsiah顧佛祖」niā-niā。

小乖：大箍呆，你mài leh「七--à笑八--à」，也無先看家己是生做啥mih款？

阿凱：逐家mài吵--ah好--m̄？Tse是我leh報告neh！Lín án-ne一句來一句去，我是beh按怎講--落-去--leh？

小乖：Henn m̄--leh！阿凱，你繼續講，mài tshap--in。

阿凱：小乖ê問題真好，tsit本冊ê內容是應有盡有，m̄-nā有文字ê說明，koh有附一寡khah有代表性ê圖kap相片őo，mā順suà有附地圖kap路線圖，當然台灣好食ê點心是bē用得欠--ê。

小芸：照你án-ne講，m̄就若有tsit本冊，就ē-tàng全台灣遊透透--looh？

阿凱：He是當然--ê--looh！就提台南府城來講，tuì「頂港有名聲，下港有出名」ê赤崁樓、孔子廟、億載金城……，甚至是十二佃大榕（tshîng），lóng有介紹伊ê歷史kap所代表ê意義。Koh kā你講佗位ē-tàng食著hōo人「呵咾kah ē tak舌」ê擔仔麵、棺柴枋……。

小柏：講著「點心」，我就流喙瀾，有一擺，guán阿媽tshuā我去基隆廟口，hia是人kheh人，tshiāng-tshiāng滾，guán先se̍h一liàn——Uah！Tsiok濟種tsiok濟種ê點心，hōo人看kah花sà-sà，suah m̄知beh點佗一項khah好？後--來決定先來一盤蚵仔煎，koh去食一碗hia上出名ê「鼎邊趖」，感覺有淡薄仔飽--ah，m̄-koh腹肚iáu有一sut仔空位，所以就招阿媽繼續去拚一碗大大碗ê水果冰，kā腹肚款kah圓圓圓，阿媽講伊已經飽到嚨喉--ah，我iáu是喙飽目睭iau，koh去lim一杯「心涼脾土開」冰ê果汁tsiah甘願。

（後期繼續)


◎俗語小半仙


Beh食好魚，就近海墘

Heh！逐家好！我是俗語小半仙，kám知影tsit句「beh食好魚，就近海墘」是leh講啥貨--leh？相信逐家知影，魚是生tī水--裡，就是tī溪--裡iah是海--裡；所以beh食魚，當然愈近水邊愈方便。啊若án-ne，lán哪m̄講「近溪邊」neh？其實mā是ē-sái得án-ne講，m̄-koh相信逐家lóng知影，一般講--起-來海魚是比tsiánn水魚khah好，所以多數人lóng講：「Beh食好魚，就近海墘」iah是「Beh食好魚，就近海邊」，伊kap華語ê『靠山吃山，靠海吃海』真倚意。

派頭在人激--ê

Heh！逐家好！我俗語小半仙koh來--looh！啥mi̍h是「派頭在人激--ê」neh？我來講hōo lín聽：派頭就是人ê穿插kap裝thānn、甚至是個人所kah意ê姿態；啊啥貨是「激」？Tī tsia「激」意思是隨個人所kah意--ê，用一句現代華語詞來講，就是『只要我喜歡有什麼不可以』。Tse kap過去政府對頭毛ê長度、穿裙kap褲跤ê形式逐項lóng管kah tsiâu著ê時代是無仝--ê；不而過，lán mā tio̍h-ài ē記--得，違反善良ê風俗，iah是妨害著別人，lóng是無受允准--ê őo！

食好tàu sio報

Heh！逐家好！Lín若知影佗位有好食mih仔，tio̍h-ài緊報我知őo！因為我mā想beh去食啊！各位啊！Tse就叫做「食好tàu sio報」--lah！意思就是若有啥mih好空--ê，就緊報hōo親tsiânn朋友知，無論是佗位有俗mih仔、好mih仔，iah是lán台灣suí ê風景區，lóng tio̍h-ài tàu sio報tsiah應該；tse kap khah早ê一句真出名ê華語廣播詞『請大家告訴大家』真倚意。

先顧腹肚，tsiah顧佛祖

Heh！逐家好！我俗語小半仙koh來--looh！「先顧腹肚，tsiah顧佛祖」是啥mih意思neh？原來「腹肚」是leh指民生ê問題；啊若「佛祖」講--ê就是信仰iah是精神上ê問題，若是連三頓to顧bē飽，講啥mih偌崇高ê理想、面子……lóng是ke講--ê。Tsit句話相當ê華語是『民以食為天』。不而過，食hōo伊健康上重要；食siunn好iah是食siunn飽並無一定好őo！
頂港有名聲，下港有出名

Heh！啥mi̍h是「頂港有名聲，下港有出名」啊？聽我俗語小半仙來講hōo lín聽；一般講「港」，是指港口iah是ē-tàng行船ê河流kap溪溝，tī tsia是專門指港口；所講ê「頂、下」是相對性--ê，以早講khah北部--ê是「頂」，khah南部--ê是「下」，台北人講台北以南lóng是下港；中部人講南部是下港，以北是頂港……啊若「有名聲」kap「有出名」就是真出名ê意思！簡單講就是全台灣通人知--lah！出名若是好名聲是tsiânn好；m̄-koh若是臭名滿天下，he是mài khah順őo！



相招來看戲專欄，本文使用教育部推薦漢字kap臺灣閩南語羅馬字拼音方案。
台文通訊BONG報302期，2019年5月出刊。

--------------------------------------------
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：林綉華





上台語課ê時，老師為逐家紹介世間ê冊，叫學生囡仔tńg--去，ài去圖書館iah是冊店揣一本家己上kah意ê冊，紮來學校，所以放學了後，曉娟暗頓食飽，就kap哥哥、姊姊去se̍h冊店--looh。In一行入去冊店，就看著同學已經tī hia--ah！



曉娟：阿凱、阿亮、小芸、小柏，lín也來tsit間leh揣--ooh！



小芸：是啊！人講：「Beh食好魚，就近海墘」，tsit間是tse附近上大間ê冊店，內面ê冊是有夠濟--ê，當然mā來tsit間啊……



阿凱：我聽講最近有出真濟新ê冊，tsia m̄知有iah無？



阿亮：是啥mih新冊hânn？Kám有尪仔冊？



曉娟：阿亮！你頭殼內想--ê lóng是『機器貓小叮噹』hōnn？



阿亮：你錯--looh！Tsit-má tng流行--ê是『少年花田一路』，而且koh有台語版--ê őo。



曉娟：「山可移，性不可移」，你--ooh！真正是無藥醫……



小柏：其實尪仔冊mā無啥mih m̄好啊，親像guán媽媽就買一套《論語》ê尪仔冊hōo--我，內面kā lán無法度thang體會ê話語用圖畫--出-來，邊--a koh用白話解sueh，不止仔有水準neh！



阿亮：就是講--m̄！人我mā是一个有class ê人neh！



曉娟：Hngh，「家己褒，khah bē臭臊 」，問題是你kám有看tsiah有水準ê尪仔冊。



阿亮：Hmh，tse……



曉娟：按怎？講bē出--來--ah hōnn！



哥哥：曉娟，「派頭在人激--ê」，你mài kā人管hiah濟--lah！



曉娟：是！阿兄。



（頭家聽著tsit陣囡仔講話hiah大聲，就行--過-來）



頭家：Lín kám ē-tàng khah細聲--leh，tsia koh有其他ê人beh看冊neh！



全部囡仔：Ooh！歹勢，歹勢！



頭家：Lín若有需要我tàu-sann-kāng ê所在，做lín來kā我講無要緊。



阿凱：多謝--ooh！頭家，請問lín tsia有新出版ê kap旅遊有關ê冊--無？



頭家：有！啊你是beh國外--ê iah是台灣--ê？



阿凱：台灣--ê。



頭家：Tsiânn拄好，最近有進一本《台灣全旅遊》，內容真豐富，就囥tī C櫃hia，kám ài我tshuā你去？



阿凱：Ooh！M̄免--lah！我家己去揣就好，lóo-la̍t őo！



（就án-ne頭家就koh tńg去櫃台hia）



姊姊：Ueh！逐家kā想beh買ê冊揀揀--leh，提去結siàu，thang beh tńg--去，我tit-beh聯考--ah，bē用得浪費siunn濟時間。



（一陣囡仔m̄敢koh盤喙錦，冊買好緊提--tńg-去，準備後禮拜ê報告）





時間過了真緊，目一下nih，一禮拜就過--去--ah，今仔日koh是beh上台語課--looh，鐘仔聲一下tân，學生仔ná走ná跳，走入去教室。



老師：逐家gâu早，逐家好！



全班：老師你好！



老師：頂禮拜交代ê作業，m̄知逐家準備好--ah--未？



全班：準備好--ah！



老師：Án-ne lán就來進行分享活動--looh！Siáng先來？



阿亮：老師！我先！我紮--ê是《圖說台灣史》，tse雖然是一本尪仔冊，m̄-koh內容是用真濟圖畫來講歷史。Hōo lán了解台灣自古早時代到1945年所發生ê代誌。



阿凱：換我，我真愛sì-kè去tshit-thô，所以對旅遊ê冊真有興趣。Hit工我去冊店揣著一本tsiok讚ê冊，我「食好tàu sio報」，今仔日就為逐家介紹tsit本《台灣全旅遊》……



阿邦：《台灣全旅遊》？Guán兜mā有一本。逐擺guán若beh旅行，guán爸爸lóng ē先掀tsit本冊őo！



阿凱：是--lah！Tsit本冊內底kā lán台灣所有ê風景區、遊樂場所，每一个所在ê特色lóng有做簡單ê介紹őo。



小乖：啊kám有講著「食」--ê？



曉娟：Hóo！小乖！你哪ē tshuàn想to是「食」？



阿邦：A̍h無，你講伊ê身材是按怎來--ê？



小柏：Lín mài kā伊損（sńg）--ah--lah，人伊是「先顧腹肚，tsiah顧佛祖」niā-niā。



小乖：大箍呆，你mài leh「七--à笑八--à」，也無先看家己是生做啥mih款？



阿凱：逐家mài吵--ah好--m̄？Tse是我leh報告neh！Lín án-ne一句來一句去，我是beh按怎講--落-去--leh？



小乖：Henn m̄--leh！阿凱，你繼續講，mài tshap--in。



阿凱：小乖ê問題真好，tsit本冊ê內容是應有盡有，m̄-nā有文字ê說明，koh有附一寡khah有代表性ê圖kap相片őo，mā順suà有附地圖kap路線圖，當然台灣好食ê點心是bē用得欠--ê。



小芸：照你án-ne講，m̄就若有tsit本冊，就ē-tàng全台灣遊透透--looh？



阿凱：He是當然--ê--looh！就提台南府城來講，tuì「頂港有名聲，下港有出名」ê赤崁樓、孔子廟、億載金城……，甚至是十二佃大榕（tshîng），lóng有介紹伊ê歷史kap所代表ê意義。Koh kā你講佗位ē-tàng食著hōo人「呵咾kah ē tak舌」ê擔仔麵、棺柴枋……。



小柏：講著「點心」，我就流喙瀾，有一擺，guán阿媽tshuā我去基隆廟口，hia是人kheh人，tshiāng-tshiāng滾，guán先se̍h一liàn——Uah！Tsiok濟種tsiok濟種ê點心，hōo人看kah花sà-sà，suah m̄知beh點佗一項khah好？後--來決定先來一盤蚵仔煎，koh去食一碗hia上出名ê「鼎邊趖」，感覺有淡薄仔飽--ah，m̄-koh腹肚iáu有一sut仔空位，所以就招阿媽繼續去拚一碗大大碗ê水果冰，kā腹肚款kah圓圓圓，阿媽講伊已經飽到嚨喉--ah，我iáu是喙飽目睭iau，koh去lim一杯「心涼脾土開」冰ê果汁tsiah甘願。



（後期繼續)











◎俗語小半仙













Beh食好魚，就近海墘







Heh！逐家好！我是俗語小半仙，kám知影tsit句「beh食好魚，就近海墘」是leh講啥貨--leh？相信逐家知影，魚是生tī水--裡，就是tī溪--裡iah是海--裡；所以beh食魚，當然愈近水邊愈方便。啊若án-ne，lán哪m̄講「近溪邊」neh？其實mā是ē-sái得án-ne講，m̄-koh相信逐家lóng知影，一般講--起-來海魚是比tsiánn水魚khah好，所以多數人lóng講：「Beh食好魚，就近海墘」iah是「Beh食好魚，就近海邊」，伊kap華語ê『靠山吃山，靠海吃海』真倚意。







派頭在人激--ê







Heh！逐家好！我俗語小半仙koh來--looh！啥mi̍h是「派頭在人激--ê」neh？我來講hōo lín聽：派頭就是人ê穿插kap裝thānn、甚至是個人所kah意ê姿態；啊啥貨是「激」？Tī tsia「激」意思是隨個人所kah意--ê，用一句現代華語詞來講，就是『只要我喜歡有什麼不可以』。Tse kap過去政府對頭毛ê長度、穿裙kap褲跤ê形式逐項lóng管kah tsiâu著ê時代是無仝--ê；不而過，lán mā tio̍h-ài ē記--得，違反善良ê風俗，iah是妨害著別人，lóng是無受允准--ê őo！







食好tàu sio報







Heh！逐家好！Lín若知影佗位有好食mih仔，tio̍h-ài緊報我知őo！因為我mā想beh去食啊！各位啊！Tse就叫做「食好tàu sio報」--lah！意思就是若有啥mih好空--ê，就緊報hōo親tsiânn朋友知，無論是佗位有俗mih仔、好mih仔，iah是lán台灣suí ê風景區，lóng tio̍h-ài tàu sio報tsiah應該；tse kap khah早ê一句真出名ê華語廣播詞『請大家告訴大家』真倚意。







先顧腹肚，tsiah顧佛祖







Heh！逐家好！我俗語小半仙koh來--looh！「先顧腹肚，tsiah顧佛祖」是啥mih意思neh？原來「腹肚」是leh指民生ê問題；啊若「佛祖」講--ê就是信仰iah是精神上ê問題，若是連三頓to顧bē飽，講啥mih偌崇高ê理想、面子……lóng是ke講--ê。Tsit句話相當ê華語是『民以食為天』。不而過，食hōo伊健康上重要；食siunn好iah是食siunn飽並無一定好őo！





頂港有名聲，下港有出名 







Heh！啥mi̍h是「頂港有名聲，下港有出名」啊？聽我俗語小半仙來講hōo lín聽；一般講「港」，是指港口iah是ē-tàng行船ê河流kap溪溝，tī tsia是專門指港口；所講ê「頂、下」是相對性--ê，以早講khah北部--ê是「頂」，khah南部--ê是「下」，台北人講台北以南lóng是下港；中部人講南部是下港，以北是頂港……啊若「有名聲」kap「有出名」就是真出名ê意思！簡單講就是全台灣通人知--lah！出名若是好名聲是tsiânn好；m̄-koh若是臭名滿天下，he是mài khah順őo！










相招來看戲專欄，本文使用教育部推薦漢字kap臺灣閩南語羅馬字拼音方案。

台文通訊BONG報302期，2019年5月出刊。



--------------------------------------------


歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
