台文通訊BONG報: 勇敢做你愛！
▍勇敢做你愛！

作者：陳俐雯

親愛--ê：M̄-thang為著「愛」結婚，mā m̄-thang為著「情」改變，因為有一工你ē發現，你熟sāi ê愛ē tī時間ê車輪下恬恬仔走tsing；你所ǹg望ê愛ē因為現實生活ê透lām產生質變。看khah開--leh，因為緣起緣滅；看khah輕--leh，因為世事皆無常。Tsit个世間上無情ê考驗是時間，「愛」koh-khah深mā ē薄--去，「情」koh-khah厚mā ē斷sē，分秒lóng是無常ê翼股。 人生短短，愛家己需要智慧，時間無長，做真正ê家己ài有膽量〜勇敢做你愛！
