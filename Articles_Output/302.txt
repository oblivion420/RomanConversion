台文通訊BONG報: 神祕ê『貓頭鷹』
若是講著『貓頭鷹』，你ê印象是啥？是Harry Potter內底出現ê動物伴「Hedwig」、iah是tī廣告面頂掛一副目鏡、kánn-ná真巧ê尪仔？除了對『貓頭鷹』ê印象以外，你kám知影『貓頭鷹』ê台語按怎講？

5月21，台灣蠻野心足協會邀請李平篤老師來kā聽眾介紹『貓頭鷹』tsit款生物，tī無仝社會，『貓頭鷹』代表無仝意思，普遍來講，『貓頭鷹』因為出現tī古早ê希臘神話當中，是智慧女神ê使者（sù-tsiá），所以有「智慧」ê象徵。另外，因為『貓頭鷹』ê日本話發音「ふくろう」（Fukurou）kap「不苦労（bē辛苦）」、「福郎」倚音，致使『貓頭鷹』tī日本tsiânn做福氣ê代表，真濟建築（親像日本時代起好ê台大文學院）iah是伴手包裝，頂面lóng有『貓頭鷹』ê圖iah像。

翻頭tńg來台灣。華語講ê『貓頭鷹』，是因為『貓頭鷹』ê面看--起-來親像貓仔面，án-ne台語--leh？『貓頭鷹』ê台語號做「鴣黃（koo-n̂g）」（編按：mā有人叫in暗光鳥、貓頭鳥），原因是tsit款生物身軀頂kuân ê色水枯黃枯黃，mā方便in bih tī樹頂歇睏。無仝語言呈現無仝看待ê角度，tse是tsiânn趣味ê代誌。

Lán人創作故事，將鴣黃當做智慧、幸福ê代表，m̄是凊彩講講，事實上，鴣黃生存tī地球有in ê本領。為著beh tī暗時活動，鴣黃ê烏仁是暗色--ê，目睭koh是管仔形--ê，hōo鴣黃ê目睭固定tī目空，bē tín動tsiah thang好掠食mi̍h，tsit-má hip相機ê跤架就是án-ne ê設計原理；另外，鴣黃ê面盤mā真特別，筋肉ē-tàng伸勼，koh有滑滑ê特化羽毛，方便收音kap助眠。老師koh展一張相片hōo gún看，hit張相片是攝影師tuì一隻鴣黃ê kha-tsiah-phiann hip--過-去，m̄-koh鴣黃ê頭suah完全轉--過-來，原來是鴣黃為著掠獵物，in ê頭演化做14塊頷頸骨，每一塊大約ē-tàng se̍h 20度。Iáu有tsiok濟趣味ê鴣黃智識，親像in ê耳空倒爿khah kuân、正爿khah低，就是beh tī聽著聲、越頭ê時tsūn，hōo身體去計算兩爿耳空ê時間差，換算做距離，án-ne ê構造後--來mā hōo人類提去參考，tsiânn做定位功能ê設計原理。是m̄是tsiok趣味--leh？

目前全世界鴣黃超過130種，台灣ē-tàng看著13種。其中bā-hio̍h屬--ê有12種，就是面盤親像貓仔；另外一種就是華語講ê『草鴞、猴面鷹』，面盤親像猴，tī台灣數量無濟，已經列入保育動物ê範圍。

就親像台灣蠻野心足協會一直leh強調、tshui-sak ê代誌——用台語來講環境。Lán ê本土語言kap環境長期受著破壞，需要好好仔復育，復育ê頭一步就是ài去接觸、了解歷史、內涵，講座聽煞，對貓頭鳥、鴣黃有koh-khah濟ê了解，ē記得後擺去野外看著tsia-ê生物，用尊重ê態度欣賞--in、好好仔kā in保護。

編按：本文是2020/5/21棲地復育台語講座「神秘ê貓頭鷹」講座摘要記錄，講者李平篤是台灣大學生化科技學系ê名譽教授。台灣蠻野心足生態協會舉辦ê「蠻野講堂」tuì 2019年3月份起kap李江却台語文教基金會合辦規劃十場有關生態環境議題ê台語講座，歡迎逐家tī逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己ê台語棲地（tshe-tē）！詳細資料ē-tàng看「台灣蠻野心足生態協會」FB專頁。

蠻野講堂 https://reurl.cc/0oAEKo
#棲地復育台語講座專欄，本文使用教育部推薦漢字kap臺灣閩南語羅馬字拼音方案。

台文通訊BONG報316期，2020年7月出刊。



--------------------------------------------

歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。


作者：邱宴藜






若是講著『貓頭鷹』，你ê印象是啥？是Harry Potter內底出現ê動物伴「Hedwig」、iah是tī廣告面頂掛一副目鏡、kánn-ná真巧ê尪仔？除了對『貓頭鷹』ê印象以外，你kám知影『貓頭鷹』ê台語按怎講？



5月21，台灣蠻野心足協會邀請李平篤老師來kā聽眾介紹『貓頭鷹』tsit款生物，tī無仝社會，『貓頭鷹』代表無仝意思，普遍來講，『貓頭鷹』因為出現tī古早ê希臘神話當中，是智慧女神ê使者（sù-tsiá），所以有「智慧」ê象徵。另外，因為『貓頭鷹』ê日本話發音「ふくろう」（Fukurou）kap「不苦労（bē辛苦）」、「福郎」倚音，致使『貓頭鷹』tī日本tsiânn做福氣ê代表，真濟建築（親像日本時代起好ê台大文學院）iah是伴手包裝，頂面lóng有『貓頭鷹』ê圖iah像。



翻頭tńg來台灣。華語講ê『貓頭鷹』，是因為『貓頭鷹』ê面看--起-來親像貓仔面，án-ne台語--leh？『貓頭鷹』ê台語號做「鴣黃（koo-n̂g）」（編按：mā有人叫in暗光鳥、貓頭鳥），原因是tsit款生物身軀頂kuân ê色水枯黃枯黃，mā方便in bih tī樹頂歇睏。無仝語言呈現無仝看待ê角度，tse是tsiânn趣味ê代誌。



Lán人創作故事，將鴣黃當做智慧、幸福ê代表，m̄是凊彩講講，事實上，鴣黃生存tī地球有in ê本領。為著beh tī暗時活動，鴣黃ê烏仁是暗色--ê，目睭koh是管仔形--ê，hōo鴣黃ê目睭固定tī目空，bē tín動tsiah thang好掠食mi̍h，tsit-má hip相機ê跤架就是án-ne ê設計原理；另外，鴣黃ê面盤mā真特別，筋肉ē-tàng伸勼，koh有滑滑ê特化羽毛，方便收音kap助眠。老師koh展一張相片hōo gún看，hit張相片是攝影師tuì一隻鴣黃ê kha-tsiah-phiann hip--過-去，m̄-koh鴣黃ê頭suah完全轉--過-來，原來是鴣黃為著掠獵物，in ê頭演化做14塊頷頸骨，每一塊大約ē-tàng se̍h 20度。Iáu有tsiok濟趣味ê鴣黃智識，親像in ê耳空倒爿khah kuân、正爿khah低，就是beh tī聽著聲、越頭ê時tsūn，hōo身體去計算兩爿耳空ê時間差，換算做距離，án-ne ê構造後--來mā hōo人類提去參考，tsiânn做定位功能ê設計原理。是m̄是tsiok趣味--leh？



目前全世界鴣黃超過130種，台灣ē-tàng看著13種。其中bā-hio̍h屬--ê有12種，就是面盤親像貓仔；另外一種就是華語講ê『草鴞、猴面鷹』，面盤親像猴，tī台灣數量無濟，已經列入保育動物ê範圍。



就親像台灣蠻野心足協會一直leh強調、tshui-sak ê代誌——用台語來講環境。Lán ê本土語言kap環境長期受著破壞，需要好好仔復育，復育ê頭一步就是ài去接觸、了解歷史、內涵，講座聽煞，對貓頭鳥、鴣黃有koh-khah濟ê了解，ē記得後擺去野外看著tsia-ê生物，用尊重ê態度欣賞--in、好好仔kā in保護。










編按：本文是2020/5/21棲地復育台語講座「神秘ê貓頭鷹」講座摘要記錄，講者李平篤是台灣大學生化科技學系ê名譽教授。台灣蠻野心足生態協會舉辦ê「蠻野講堂」tuì 2019年3月份起kap李江却台語文教基金會合辦規劃十場有關生態環境議題ê台語講座，歡迎逐家tī逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己ê台語棲地（tshe-tē）！詳細資料ē-tàng看「台灣蠻野心足生態協會」FB專頁。



蠻野講堂 https://reurl.cc/0oAEKo






#棲地復育台語講座專欄，本文使用教育部推薦漢字kap臺灣閩南語羅馬字拼音方案。

台文通訊BONG報316期，2020年7月出刊。



--------------------------------------------

歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
