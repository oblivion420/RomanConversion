台文通訊BONG報: 林仔邊ê二二八公園
林仔邊有二二八公園，公園內有紀念碑。

結婚了後，kap牽手tńg去後頭厝，伊講：tshuā你去看紀念碑。原來tī林仔邊護岸公園尾溜，經過一tsat天橋，就是二二八公園，koh行--幾-分-鐘-仔，ē看著涼亭仔附近一个親像英文「X」ê碑。我tsiah知影——林仔邊有二二八事件ê受害者。

詳細看，是兩支彎khiau ê白鐵仔管，伊ê意象是：beh收束ê空喙，遠遠看tsiah親像「X」；碑文是大理石刻--ê，寫阮朝日kap鄭清福先生等人tī hit時tsūn受難，日頭下猶原金siak-siak。看--起-來，真少人來tsia散步，m̄-koh有人piànn掃，環境真清幽。

牽手講：阮朝日先生有紀念館，lán來去參觀。

Hit年，是陳水扁總統連任，選輸ê人見笑tńg受氣，大聲huah：「選舉無效！」Iáu有一个人，頭真光，講伊beh禁食，講話是真tshia-iānn。Gún來到阮朝日紀念館，無先注文，拄好有開，原來是阮美姝女士tī tsia看顧，解sueh阮朝日先生ê事蹟。阮--先-生是大企業家，hit時是《台灣新生報》ê總經理，m̄-koh 3月初1因為重感冒請假tī厝，十外工lóng無出門，完全無參與任何抗爭活動iah是會議，3月12 suah hōo人掠--去，下落不明，無緣無故家破人亡。阮女士m̄甘願tsit个事件就án-ne無聲無sueh，長年收集史料，堅持成立紀念館。

Hit時電視tng-leh播送頭真光ê人講：伊代表台灣人民，lim落tsit杯豆奶。

Gún三人隨接：「Siáng beh hōo你代表！」

Tuì hit工開始，gún tsiânn無愛lim豆奶。

Tse是十外冬前ê代誌，我一直記tī心內。如今，阮女士tī 2016年看著koh一擺政黨輪替，伊離開ê時，是m̄是面帶笑容，去陪伴阮朝日先生？Tsit-má雖然無法度koh去紀念館，iáu有紀念碑thang看。今年新正tńg來林仔邊，牽手講：lán來去整理紀念碑。真久無來tsia，碑座ê石枋已經pit--去，一半以上消失；草仔tī「X」下跤鑽--出-來，性命力真giám-ngē；大理石面用桌布拭--過，照常金siak-siak。Gún挽草拭碑，結束了後，tī塗跤看著一粒石頭，模樣親像台灣，將伊囥tī碑前，挽一束tshiah查某花tī石頭頂，兩人雙手合十，祝願往生kap在生ê人lóng平安sūn-sī。

聽講以前huah『反攻大陸』ê hit陣人，tsit-má想beh kap中國簽和平協議。我kan-na希望：m̄-thang koh有親像二二八事件tsit款ê代誌發生。

離開ê時，我又koh想起阮美姝女士，所以，寫tsit篇文章來紀念。

#光景bóng uē 專欄，本文使用教育部推薦漢字kap臺灣閩南語羅馬字拼音方案。
台文通訊BONG報305期，2019年8月出刊。



歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox


郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：顧邦猷






林仔邊有二二八公園，公園內有紀念碑。



結婚了後，kap牽手tńg去後頭厝，伊講：tshuā你去看紀念碑。原來tī林仔邊護岸公園尾溜，經過一tsat天橋，就是二二八公園，koh行--幾-分-鐘-仔，ē看著涼亭仔附近一个親像英文「X」ê碑。我tsiah知影——林仔邊有二二八事件ê受害者。



詳細看，是兩支彎khiau ê白鐵仔管，伊ê意象是：beh收束ê空喙，遠遠看tsiah親像「X」；碑文是大理石刻--ê，寫阮朝日kap鄭清福先生等人tī hit時tsūn受難，日頭下猶原金siak-siak。看--起-來，真少人來tsia散步，m̄-koh有人piànn掃，環境真清幽。



牽手講：阮朝日先生有紀念館，lán來去參觀。



Hit年，是陳水扁總統連任，選輸ê人見笑tńg受氣，大聲huah：「選舉無效！」Iáu有一个人，頭真光，講伊beh禁食，講話是真tshia-iānn。Gún來到阮朝日紀念館，無先注文，拄好有開，原來是阮美姝女士tī tsia看顧，解sueh阮朝日先生ê事蹟。阮--先-生是大企業家，hit時是《台灣新生報》ê總經理，m̄-koh 3月初1因為重感冒請假tī厝，十外工lóng無出門，完全無參與任何抗爭活動iah是會議，3月12 suah hōo人掠--去，下落不明，無緣無故家破人亡。阮女士m̄甘願tsit个事件就án-ne無聲無sueh，長年收集史料，堅持成立紀念館。



Hit時電視tng-leh播送頭真光ê人講：伊代表台灣人民，lim落tsit杯豆奶。



Gún三人隨接：「Siáng beh hōo你代表！」



Tuì hit工開始，gún tsiânn無愛lim豆奶。



Tse是十外冬前ê代誌，我一直記tī心內。如今，阮女士tī 2016年看著koh一擺政黨輪替，伊離開ê時，是m̄是面帶笑容，去陪伴阮朝日先生？Tsit-má雖然無法度koh去紀念館，iáu有紀念碑thang看。今年新正tńg來林仔邊，牽手講：lán來去整理紀念碑。真久無來tsia，碑座ê石枋已經pit--去，一半以上消失；草仔tī「X」下跤鑽--出-來，性命力真giám-ngē；大理石面用桌布拭--過，照常金siak-siak。Gún挽草拭碑，結束了後，tī塗跤看著一粒石頭，模樣親像台灣，將伊囥tī碑前，挽一束tshiah查某花tī石頭頂，兩人雙手合十，祝願往生kap在生ê人lóng平安sūn-sī。



聽講以前huah『反攻大陸』ê hit陣人，tsit-má想beh kap中國簽和平協議。我kan-na希望：m̄-thang koh有親像二二八事件tsit款ê代誌發生。



離開ê時，我又koh想起阮美姝女士，所以，寫tsit篇文章來紀念。









#光景bóng uē 專欄，本文使用教育部推薦漢字kap臺灣閩南語羅馬字拼音方案。
台文通訊BONG報305期，2019年8月出刊。



歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox


郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
