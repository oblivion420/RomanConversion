台文通訊BONG報: 寫小說，我永遠bē厭siān ——《奪人ê愛》作者藍春瑞訪談

我是藍春瑞，台北縣雙溪鄉ê人（編按：tann新北市雙溪區），做公務人員倚beh 35冬tsiah退休，現此時蹛tī古坑。目前mā無啥mih頭路，ke減有tī師大做一寡教育部in ê計畫，kā in tàu幫忙ê khang-khuè，應該是bē kài無閒。歡迎有意向來古坑guán兜奉茶，我願意好好仔kā lín招待。


問：是按怎ē寫tsit本小說集？

德國有一个哲學家，伊講，lán人活tī世間kan-na兩種情緒，m̄是痛苦就是厭siān。啊中央neh，tse號做快樂。快樂是上短--ê--ooh，幌來正爿是痛苦；痛苦幌倒tńg--來——厭siān。為啥mih neh？伊講，人ê一生teh追求，無論你事業、財富，iah是講追求查某朋友，你追求ê mi̍h件，he過程lóng tsiok痛苦--ê。

Kánn-ná你為著beh趁錢，我kā你講，tsing生tsing死你mā去，koh-khah嚴重ê代誌你mā beh做，hit種ê追求lóng是痛苦--ê。Kánn-ná beh考試mā仝款，he考bē tiâu beh考kah tiâu，讀kah beh死beh活。等kah有一工你正經考tiâu，iah是講你竟然趁著大錢！有--lah，tsiânn歡喜，kánn-ná中獎仝款，買規晡中獎，tsiânn暢，暢偌久？看有三秒鐘--無？Liam-mi就koh幌uì tsit爿過--來——你隨厭siān，ē厭siān--lah。

為啥mi̍h厭siān？因為你bē滿足啊。你考tiâu高考liam-mi就講，啊無看有博士後ê考試、ē-tàng koh-khah kuân--無。讀冊mā仝款啊，一山望過一山；趁錢mā仝款啊，你看hia-ê好額人。你看王永慶hiah-nī好額，伊mā是koh tsing生tsing死，mā是beh去趁錢。啊in ê囝啊孫啊，mā是規工teh顧啥？顧thit-thô，kám ē滿足？我相信伊kā in老爸kap阿公承--落-來ê hia-ê錢，食十代mā食bē完，伊mā是bē滿足啊！Mā是beh koh去pìnn hia-ê有--ê無--ê。所以，he就是厭siān。

M̄-koh，tsit个哲學家koh kā lán教講，避免hōo你厭siān ê方法kan-na兩種。第一種，戀愛。因為戀愛ē hōo你án-ne規工甜甜蜜蜜，避開hit个結婚以後所拄--著ê hia-ê問題：免tshuā囡仔、免煮飯啊。逐工歡歡喜喜，我來遊山玩水，tshuā查某thit-thô、tshuā查埔thit-thô，tse tsiânn快樂ê代誌。

另外一途，就是做文藝ê追求--lah！Tse文藝、藝文--lah，像講音樂、美術，iah是講收集啥mih mi̍h件——有ê人beh收集蟲thuā ê標本。Iah是講，寫小說、詩hit種--ê honnh，永遠你ē bē滿足。你看he文學家佗一个ē滿足？『梵谷』活kah beh死--ah，伊mā koh teh畫啊。He就表示伊無滿足啊！音樂家，你看佗一个音樂家，像講he『貝多芬』講：「Tann我好--ah，我已經忝kah beh死--ah，我無愛做曲--ah！」Kám有án-ne？無--lah，mā是規工honnh，一直pìnn hia-ê有--ê無--ê。

所以我對寫小說有特別ê興趣。一方面，hōo我揣著做議量；啊一方面，我koh ē講，án-ne tsiânn好啊，我ē-tàng滿足我家己啊，我永遠lóng bē厭siān。Tse是一種tsiânn好ê「永遠ê愛人」，tse就是我寫小說ê動機。


問：家己上滿意佗一篇？是按怎？

我感覺我khah kah意--ê是〈團圓〉tsit篇，其實tsit內底ê內容是寫我家己。當然，無每一項代誌lóng是真--ê。因為為著beh hōo小說khah有起起落落kap戲劇化，ke減ē添一寡虛虛實實ê mi̍h件tī內底。所以若mài棄嫌，你就bóng khioh來看。


問：有人講你是「社會寫實派」，你ê看法？

因為你若家己ê生活經驗beh來寫，有khah簡單--lah。M̄-koh一般lán teh寫小說ê作者，lóng tiānn-tiānn kā伊家己受著失敗ê經驗iah是見笑ê代誌，kā合理化。Tse就是一種ê…… kánn-ná hōo家己圓滿。講khah歹聽--leh，有tang時仔kánn-ná teh報仇。

你若受著見笑ê代誌，你無法度tī tsit个現實ê社會kā伊對抗，iah是kā伊報仇。寫小說，mā ē-tàng借小說做一个消tháu--lah。Khah bē鬱卒tī心肝內，kánn-ná合理化，tse是tsiânn必要ê代誌。啊無，hit一个kā tháu bē開tī頭殼內，有tang時仔ē hōo人想beh去跳樓、beh去舂火車，mā有人有tsit款想法。


問：Kám有寫過其他語言ê小說？

是iáu m̄ bat--lah。我bat kā試看māi，m̄-koh你ê母語就是台語，你tsit-má雄雄beh寫華語，tènn bē出--來。像講he豬母tènn tīng屎，ē pì-kiat--lah。所以我是m̄ bat寫，啊bat寫honnh，lóng sì-kè碰壁--lah。Mài講khah bē厭氣！


問：使用漢羅lām ê原因？用字一致ê要緊？

漢羅honnh，我感覺羅ê部份有khah統一。因為你羅馬字按怎寫，無論白話字iah是教羅lóng仝款。有變化--ê就是講，khah ē tī地方ê腔調。我比一个例，像講「啥mi̍h」ê「mi̍h」，有ê人用第八聲、有ê人用第四聲，kan-na tsit款變化niâ，bē按怎tîng-tânn。M̄-koh啊，he是腔口，像講ke-nuīnn、ke-nn̄g，tse lóng是腔口niā-niā。He羅馬字寫--起-來有可能無仝，m̄-koh lán ē-tàng接受講無仝ê腔口寫--出-來無仝。

若漢字，tsit个問題就大--leh！漢字除了教育部家己訂--ê以外，我看honnh，he有ê lóng感覺講伊是啥mih台語先--ê，講落到tè全學問。伊講--ê你若無聽伊ê話，伊就kap你tī hia講「你tsit个無去揣hit个字源，tse真正ê漢字ài去掀、ài去揣」。Koh一點，連教育部家己訂ê字，伊家己mā ē變neh！Kánn-ná我比一个例：「佈田」ê「佈」。古早是寫廣「播」電台ê「播」，後--來講用he「佈告」ê「佈」，講hit字就是佈。連教育部家己mā ē變啊，m̄是kan-na lán ē變niā-niā。

所以漢字ê爭議，當然lán是盡量講用教育部訂ê hit个漢字ê標準，m̄-koh伊訂ê漢字mā是有限啊，iáu未全訂--出-來。你準做全訂--出-來，我mā感覺有ê怪怪，因為以我ê年紀，你叫我講去用hia-ê字……我比一个例，lán一寡hia-ê kap聲音iah是動作，啥mih「khi-khi-kho̍k-kho̍k」、「li-li-lo̍k-lo̍k」。Hit个聲音ê描寫，擬聲、擬狀--ê，你寫--出-來，hōo你koh訂字，你mā看無！我lóng無愛寫he「tshi-bú-tshi̍h-tshū」、啥mih「tshi-tshí-tsha̍h-tsha̍h」。到底啥mih字tsiah tio̍h？He mā無標準。

所以m̄是我無愛用，你若真普遍--ê--ooh，lán就ē-tàng用。像講「凊彩」，你用he兩字，我就ē-tàng接受，tio̍h--無？我tshiànn啥mih人，「倩（tshiànn）」hit字我也ē-tàng用。M̄-koh有ê實在tsiok離譜--ê，lán規氣mài用，就用羅馬字。小說就是án-ne，主要hōo你看有--mah。所以你用羅馬字kám有差？我看是無差--lah。


問：是按怎老師用字hiah tuann-tiah？

Tse是án-ne--lah，lán tio̍h-ài提升家己。你看人華語--ooh，伊mā tsiok hiau-pai--ê neh！唐詩、漢賦、宋詞、詩經，伊lóng感覺講你看guán ê文學，hit个變化ē-tàng有tsiok深ê境界。伊就是比你khah kuân啊！所以m̄是hit个戶tīng kuân，是lán長期去hōo人壓制kah台語真重要ê詞，你lóng失教育。你to lóng拍無--去--ah--mah，tio̍h-m̄-tio̍h？你若ē-tàng kā追--tńg-來，就盡量用hia-ê tuann-tiah ê台語。Lán mā ài鼓吹家己、鼓勵家己，lán tio̍h-ài提升lán ê境界tsiah tio̍h。語詞文句lóng ài用khah kuân ê水準，bē-sái tiānn-tiānn teh像用華語蹛hia teh「鬥，鬥bē bā；講，講bē tshun」！


問：Hōo少年台文創作者ê建議iah鼓勵？

文學ê mi̍h件kánn-ná像認證考試仝款--lah。聽、講、讀、寫，tse四項你lóng ài學。你看人英語ê『多益、托福』，伊mā是lóng考tsit幾項，其實tsit幾項mā是基本niā-niā。講你tse四項hōo你『托福』考有800分好--無，你ē-tàng寫出啥mih英語ê hia-ê小說--無？我看mā是困難度tsiânn kuân。所以mā是ài揣一寡冊參考、讀，ke讀一寡文學作品，你就ē提升你ê文學境界。




#讀冊開講 專欄，本文使用教育部推薦漢字kap臺灣閩南語羅馬字拼音方案。

台文通訊BONG報313期，2020年4月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox




郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。







-----------------------------------
#讀冊開講 專欄，本文使用教育部推薦漢字kap臺灣閩南語羅馬字拼音方案。
台文通訊BONG報313期，2020年4月出刊。



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
《奪人ê愛：藍春瑞台語小說集(2)》
1本NT$350
若你kah意tsit本冊，請聯絡台語傳播，
鬥陣來支持台語傳承！
聯絡方式：07-334-8080
https://tgtpbooks.blogspot.com
tgtpbooks@gmail.com
逐字稿整理／賴昭男、張翠硯





訪談影片網址：https://youtu.be/asRqmP3Fxhg

【自我介紹】



我是藍春瑞，台北縣雙溪鄉ê人（編按：tann新北市雙溪區），做公務人員倚beh 35冬tsiah退休，現此時蹛tī古坑。目前mā無啥mih頭路，ke減有tī師大做一寡教育部in ê計畫，kā in tàu幫忙ê khang-khuè，應該是bē kài無閒。歡迎有意向來古坑guán兜奉茶，我願意好好仔kā lín招待。 



【創作動機】



問：是按怎ē寫tsit本小說集？ 



德國有一个哲學家，伊講，lán人活tī世間kan-na兩種情緒，m̄是痛苦就是厭siān。啊中央neh，tse號做快樂。快樂是上短--ê--ooh，幌來正爿是痛苦；痛苦幌倒tńg--來——厭siān。為啥mih neh？伊講，人ê一生teh追求，無論你事業、財富，iah是講追求查某朋友，你追求ê mi̍h件，he過程lóng tsiok痛苦--ê。



Kánn-ná你為著beh趁錢，我kā你講，tsing生tsing死你mā去，koh-khah嚴重ê代誌你mā beh做，hit種ê追求lóng是痛苦--ê。Kánn-ná beh考試mā仝款，he考bē tiâu beh考kah tiâu，讀kah beh死beh活。等kah有一工你正經考tiâu，iah是講你竟然趁著大錢！有--lah，tsiânn歡喜，kánn-ná中獎仝款，買規晡中獎，tsiânn暢，暢偌久？看有三秒鐘--無？Liam-mi就koh幌uì tsit爿過--來——你隨厭siān，ē厭siān--lah。



為啥mi̍h厭siān？因為你bē滿足啊。你考tiâu高考liam-mi就講，啊無看有博士後ê考試、ē-tàng koh-khah kuân--無。讀冊mā仝款啊，一山望過一山；趁錢mā仝款啊，你看hia-ê好額人。你看王永慶hiah-nī好額，伊mā是koh tsing生tsing死，mā是beh去趁錢。啊in ê囝啊孫啊，mā是規工teh顧啥？顧thit-thô，kám ē滿足？我相信伊kā in老爸kap阿公承--落-來ê hia-ê錢，食十代mā食bē完，伊mā是bē滿足啊！Mā是beh koh去pìnn hia-ê有--ê無--ê。所以，he就是厭siān。



M̄-koh，tsit个哲學家koh kā lán教講，避免hōo你厭siān ê方法kan-na兩種。第一種，戀愛。因為戀愛ē hōo你án-ne規工甜甜蜜蜜，避開hit个結婚以後所拄--著ê hia-ê問題：免tshuā囡仔、免煮飯啊。逐工歡歡喜喜，我來遊山玩水，tshuā查某thit-thô、tshuā查埔thit-thô，tse tsiânn快樂ê代誌。



另外一途，就是做文藝ê追求--lah！Tse文藝、藝文--lah，像講音樂、美術，iah是講收集啥mih mi̍h件——有ê人beh收集蟲thuā ê標本。Iah是講，寫小說、詩hit種--ê honnh，永遠你ē bē滿足。你看he文學家佗一个ē滿足？『梵谷』活kah beh死--ah，伊mā koh teh畫啊。He就表示伊無滿足啊！音樂家，你看佗一个音樂家，像講he『貝多芬』講：「Tann我好--ah，我已經忝kah beh死--ah，我無愛做曲--ah！」Kám有án-ne？無--lah，mā是規工honnh，一直pìnn hia-ê有--ê無--ê。



所以我對寫小說有特別ê興趣。一方面，hōo我揣著做議量；啊一方面，我koh ē講，án-ne tsiânn好啊，我ē-tàng滿足我家己啊，我永遠lóng bē厭siān。Tse是一種tsiânn好ê「永遠ê愛人」，tse就是我寫小說ê動機。

 

【內容推薦】



問：家己上滿意佗一篇？是按怎？ 



我感覺我khah kah意--ê是〈團圓〉tsit篇，其實tsit內底ê內容是寫我家己。當然，無每一項代誌lóng是真--ê。因為為著beh hōo小說khah有起起落落kap戲劇化，ke減ē添一寡虛虛實實ê mi̍h件tī內底。所以若mài棄嫌，你就bóng khioh來看。

 

【社會寫實】



問：有人講你是「社會寫實派」，你ê看法？ 



因為你若家己ê生活經驗beh來寫，有khah簡單--lah。M̄-koh一般lán teh寫小說ê作者，lóng tiānn-tiānn kā伊家己受著失敗ê經驗iah是見笑ê代誌，kā合理化。Tse就是一種ê…… kánn-ná hōo家己圓滿。講khah歹聽--leh，有tang時仔kánn-ná teh報仇。 



你若受著見笑ê代誌，你無法度tī tsit个現實ê社會kā伊對抗，iah是kā伊報仇。寫小說，mā ē-tàng借小說做一个消tháu--lah。Khah bē鬱卒tī心肝內，kánn-ná合理化，tse是tsiânn必要ê代誌。啊無，hit一个kā tháu bē開tī頭殼內，有tang時仔ē hōo人想beh去跳樓、beh去舂火車，mā有人有tsit款想法。 



【堅持母語】



問：Kám有寫過其他語言ê小說？

 

是iáu m̄ bat--lah。我bat kā試看māi，m̄-koh你ê母語就是台語，你tsit-má雄雄beh寫華語，tènn bē出--來。像講he豬母tènn tīng屎，ē pì-kiat--lah。所以我是m̄ bat寫，啊bat寫honnh，lóng sì-kè碰壁--lah。Mài講khah bē厭氣！ 



【漢羅lām用】



問：使用漢羅lām ê原因？用字一致ê要緊？

 

漢羅honnh，我感覺羅ê部份有khah統一。因為你羅馬字按怎寫，無論白話字iah是教羅lóng仝款。有變化--ê就是講，khah ē tī地方ê腔調。我比一个例，像講「啥mi̍h」ê「mi̍h」，有ê人用第八聲、有ê人用第四聲，kan-na tsit款變化niâ，bē按怎tîng-tânn。M̄-koh啊，he是腔口，像講ke-nuīnn、ke-nn̄g，tse lóng是腔口niā-niā。He羅馬字寫--起-來有可能無仝，m̄-koh lán ē-tàng接受講無仝ê腔口寫--出-來無仝。



若漢字，tsit个問題就大--leh！漢字除了教育部家己訂--ê以外，我看honnh，he有ê lóng感覺講伊是啥mih台語先--ê，講落到tè全學問。伊講--ê你若無聽伊ê話，伊就kap你tī hia講「你tsit个無去揣hit个字源，tse真正ê漢字ài去掀、ài去揣」。Koh一點，連教育部家己訂ê字，伊家己mā ē變neh！Kánn-ná我比一个例：「佈田」ê「佈」。古早是寫廣「播」電台ê「播」，後--來講用he「佈告」ê「佈」，講hit字就是佈。連教育部家己mā ē變啊，m̄是kan-na lán ē變niā-niā。



所以漢字ê爭議，當然lán是盡量講用教育部訂ê hit个漢字ê標準，m̄-koh伊訂ê漢字mā是有限啊，iáu未全訂--出-來。你準做全訂--出-來，我mā感覺有ê怪怪，因為以我ê年紀，你叫我講去用hia-ê字……我比一个例，lán一寡hia-ê kap聲音iah是動作，啥mih「khi-khi-kho̍k-kho̍k」、「li-li-lo̍k-lo̍k」。Hit个聲音ê描寫，擬聲、擬狀--ê，你寫--出-來，hōo你koh訂字，你mā看無！我lóng無愛寫he「tshi-bú-tshi̍h-tshū」、啥mih「tshi-tshí-tsha̍h-tsha̍h」。到底啥mih字tsiah tio̍h？He mā無標準。



所以m̄是我無愛用，你若真普遍--ê--ooh，lán就ē-tàng用。像講「凊彩」，你用he兩字，我就ē-tàng接受，tio̍h--無？我tshiànn啥mih人，「倩（tshiànn）」hit字我也ē-tàng用。M̄-koh有ê實在tsiok離譜--ê，lán規氣mài用，就用羅馬字。小說就是án-ne，主要hōo你看有--mah。所以你用羅馬字kám有差？我看是無差--lah。



【用詞suí-khuì】



問：是按怎老師用字hiah tuann-tiah？ 



Tse是án-ne--lah，lán tio̍h-ài提升家己。你看人華語--ooh，伊mā tsiok hiau-pai--ê neh！唐詩、漢賦、宋詞、詩經，伊lóng感覺講你看guán ê文學，hit个變化ē-tàng有tsiok深ê境界。伊就是比你khah kuân啊！所以m̄是hit个戶tīng kuân，是lán長期去hōo人壓制kah台語真重要ê詞，你lóng失教育。你to lóng拍無--去--ah--mah，tio̍h-m̄-tio̍h？你若ē-tàng kā追--tńg-來，就盡量用hia-ê tuann-tiah ê台語。Lán mā ài鼓吹家己、鼓勵家己，lán tio̍h-ài提升lán ê境界tsiah tio̍h。語詞文句lóng ài用khah kuân ê水準，bē-sái tiānn-tiānn teh像用華語蹛hia teh「鬥，鬥bē bā；講，講bē tshun」！ 



【提升境界】



問：Hōo少年台文創作者ê建議iah鼓勵？



文學ê mi̍h件kánn-ná像認證考試仝款--lah。聽、講、讀、寫，tse四項你lóng ài學。你看人英語ê『多益、托福』，伊mā是lóng考tsit幾項，其實tsit幾項mā是基本niā-niā。講你tse四項hōo你『托福』考有800分好--無，你ē-tàng寫出啥mih英語ê hia-ê小說--無？我看mā是困難度tsiânn kuân。所以mā是ài揣一寡冊參考、讀，ke讀一寡文學作品，你就ē提升你ê文學境界。




#讀冊開講 專欄，本文使用教育部推薦漢字kap臺灣閩南語羅馬字拼音方案。

台文通訊BONG報313期，2020年4月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox




郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。







-----------------------------------






《奪人ê愛：藍春瑞台語小說集(2)》
1本NT$350
若你kah意tsit本冊，請聯絡台語傳播，
鬥陣來支持台語傳承！
聯絡方式：07-334-8080
https://tgtpbooks.blogspot.com
tgtpbooks@gmail.com
