台文通訊BONG報: Gōng猴夯石頭
楊照陽

一隻尾溜翹翹翹ê猴王，向伊所管轄ê猴群講：「我想beh蹛一位安全koh sù-sī ê巢窟，恁siáng替我去巧策--一-下，一禮拜後，我揀選我上kah意--ê。」

Tsit陣三、四十隻ê猴san仔，有ê招陣合對，有ê家己kho̍k-kho̍k-tsông、動跤動手去舞東舞西；有ê猴san仔koh ē看地理來選水頭風尾ê所在。Mā有sa無主頭烏白pha-pha-tsông，m̄知影beh按怎下手落去做。
Hit隻叫做阿美ê suí噴噴ê查某猴，伊就真精去選tī水phiâng，邊--a 有真濟菅（芒）頷ê所在，thang將菅（芒）頷áu一个半uân-kong門ê siū。另外一隻上勇壯koh飄撇ê緣投猴叫阿正--à，伊就tī溪圳邊揀選一寡石頭仔，beh做一个堅固兼耐用ê siū來巴結猴王。

另外一隻上激骨koh káu怪，去hō͘猴群趕--出-去ê潑猴叫阿兆--ā，伊mā聽著做一个siū ê風聲，mā想beh趁tsit个機會表現--一-下，無定著猴王若khi-mó͘-tsih í，凡勢ē叫伊轉來團圓，伊mā趕緊tī樹頂，用樹枝kap樹葉áu一个真suí ê siū，koh ē-tàng遮日頭兼擋風雨。

時間過著不止仔緊，一目nih一禮拜就到--ah！猴王就sì-kè巡視做評判。伊看著阿美用菅（芒）頷真用心縛kah sù-sī tam-tam，真幼膩mā真值得呵咾；無親像一寡猴仔，做半lâm-hâⁿ仔就準煞。M̄-koh，講真--ê tī地面khah危險，ē hō͘敵人掠去做點心食，猴王想想--leh認為bē-sái--得。

後--來，猴王看著阿正tsit隻猴san仔做ê siū，伊用真濟khuì力夯石頭來疊（thia̍p），koh用柴塊來kīng、來thìⁿ。做到規腹肚火，koh做bē好勢。結尾mā是ná疊ná tshu--落-來。伊ê精神用tsiâⁿ濟，結局了gōng工bē踩街--得。

離塗跤數十公尺ê阿兆--ā，直直大聲huah：「Gōng猴夯石頭，gōng猴不才leh夯石頭，了gōng工、無khah-tsua̍h。」猴王攑頭看tuì樹頂--去，看著阿兆--ā用樹枝kap樹葉tàu--起-來ê綠色ê siū，ē-tàng遮日頭兼擋風雨koh安全ê siū。

猴王真saⁿh心kah意阿兆--ā送--伊ê tsit个siū，伊就叫阿兆--ā轉來猴群做伙討食生活，mài koh tī外口過放盪無依倚ê日子。
楊照陽




         一隻尾溜翹翹翹ê猴王，向伊所管轄ê猴群講：「我想beh蹛一位安全koh sù-sī ê巢窟，恁siáng替我去巧策--一-下，一禮拜後，我揀選我上kah意--ê。」



         Tsit陣三、四十隻ê猴san仔，有ê招陣合對，有ê家己kho̍k-kho̍k-tsông、動跤動手去舞東舞西；有ê猴san仔koh ē看地理來選水頭風尾ê所在。Mā有sa無主頭烏白pha-pha-tsông，m̄知影beh按怎下手落去做。



       Hit隻叫做阿美ê suí噴噴ê查某猴，伊就真精去選tī水phiâng，邊--a 有真濟菅（芒）頷ê所在，thang將菅（芒）頷áu一个半uân-kong門ê siū。另外一隻上勇壯koh飄撇ê緣投猴叫阿正--à，伊就tī溪圳邊揀選一寡石頭仔，beh做一个堅固兼耐用ê siū來巴結猴王。



        另外一隻上激骨koh káu怪，去hō͘猴群趕--出-去ê潑猴叫阿兆--ā，伊mā聽著做一个siū ê風聲，mā想beh趁tsit个機會表現--一-下，無定著猴王若khi-mó͘-tsih í，凡勢ē叫伊轉來團圓，伊mā趕緊tī樹頂，用樹枝kap樹葉áu一个真suí ê siū，koh ē-tàng遮日頭兼擋風雨。



        時間過著不止仔緊，一目nih一禮拜就到--ah！猴王就sì-kè巡視做評判。伊看著阿美用菅（芒）頷真用心縛kah sù-sī tam-tam，真幼膩mā真值得呵咾；無親像一寡猴仔，做半lâm-hâⁿ仔就準煞。M̄-koh，講真--ê tī地面khah危險，ē hō͘敵人掠去做點心食，猴王想想--leh認為bē-sái--得。



        後--來，猴王看著阿正tsit隻猴san仔做ê siū，伊用真濟khuì力夯石頭來疊（thia̍p），koh用柴塊來kīng、來thìⁿ。做到規腹肚火，koh做bē好勢。結尾mā是ná疊ná tshu--落-來。伊ê精神用tsiâⁿ濟，結局了gōng工bē踩街--得。



        離塗跤數十公尺ê阿兆--ā，直直大聲huah：「Gōng猴夯石頭，gōng猴不才leh夯石頭，了gōng工、無khah-tsua̍h。」猴王攑頭看tuì樹頂--去，看著阿兆--ā用樹枝kap樹葉tàu--起-來ê綠色ê siū，ē-tàng遮日頭兼擋風雨koh安全ê siū。



        猴王真saⁿh心kah意阿兆--ā送--伊ê tsit个siū，伊就叫阿兆--ā轉來猴群做伙討食生活，mài koh tī外口過放盪無依倚ê日子。




*附記：故事的啟示是有一日透早，我hām guán阿i--a（老母劉寶玉）去溪湖國校行運動場。Guán阿i--a雄雄kā我講：「Gōng猴夯石頭。」我tsiah想著tsit句話，是m̄是tuì廟宇ê建築有「Gōng番（荷蘭烏人勞工）thìⁿ廟角」ê裝thāⁿ來--ê－咱人hō͘ in佔領真tu̍h-lān，刁故意用佔領者ê形像去疊廟角－報niáu鼠仔冤。
