台文通訊BONG報: 看著香港ê遭遇，思想起
作者：陳亮穎

註：Chit篇文章是tī 2019年9月初5寫好--ê。


禮拜，知影8月31香港koh發生市民tī太子站hō͘香港警察攻擊ê事件，心肝內就leh躊躇kám ài小可仔了解chit个所在ê歷史。進前我總是感覺台灣自身有chiok濟問題，所以無想beh khai siuⁿ濟khùi力關心香港ê代誌；就算ē批評，極ke mā是哺家己ê舊智識、指出台灣chit爿ùi媒體到大眾leh講香港問題ê時chūn、一寡無適當ê心態，比論講bōe少台灣人lóng leh替香港出聲、soah對家己家鄉ê處境無要無緊等等。

Chit-má因為hō͘好奇心使行，反倒想beh認真了解當地ê代誌。我kā家己想beh熟sāi ê方向頭一步叫做「香港人tī階級、居住地、服從價值等層面ê精差」。M̄-koh講實在--ê，我koh無啥把握應該ùi佗一寡資訊研究起，有tang時仔資料揣--leh揣--leh就去hō͘地名、古蹟背後ê故事吸引--去--ah。

1922年4月初6，九龍城kap旺角（Mong kok）中間iáu-koh leh起大路ê時chūn，tng當時iáu是王子ê Edward VIII來巡查路ê起造情形。原起頭香港政府將chit條路號名「英皇子道」做紀念，後--來為著避免hām 1935年開通ê「英皇道」舞m̄-tio̍h，所以koh改名做「太子道」。尾--à 1982年太子道kap旺角彌敦道交界ê地下車站啟用，chit个車站就hām太子道仝名，叫做「太子站」。

時間tńg來到英皇道開通ê隔冬拄仔開始，Edward ùi王子升做國王，siāng時伊有一位ùi美國來ê女朋友Wallis Simpson。Chit名女士bat離緣一擺，mā隨beh辦理第二擺離緣；因為英國國教無法度接受bat離緣ê人，Edward身為英國國教教主，當然mā無可能kā Wallis Simpson立做皇后。為著穩定英國政府ê運作，也ǹg望hām Simpson ê婚事ē成，Edward尾後選擇退位，hō͘伊小弟、當今女王Elizabeth II ê爸爸George VI繼任。算算--leh Edward hām Saint Edward's Chair（編按：英國皇位繼承人tī加冕儀式ài坐ê交椅）ê緣份iáu-koh無到一冬。

反《逃犯條例》草案運動若準講ùi民間人權陣線發起遊行ê 3月31來算，到taⁿ mā有160工--ah。「太子站是按怎號做太子站」，對一般人來講，káⁿ-ná是一款免ke講ê舊聞，m̄-koh了解當中ê一寡過往了後，我就leh想：160工，表面上kap Edward VIII坐金殿ê 326工比--起-來，短短無到一半，但是事實上對hia不時就beh行去街仔路訴求，koh ài承受香港政府不當統治、香港警察暴力ê香港市民來講，chit段時日是hiah-nī仔久長。

太子站ê號名來源無定著tī港鐵交通ê日常當中沓沓仔去hō͘人bōe記--得，m̄-koh此外伊iáu有一段出名ê都市傳說。Bat有港民tī網路討論區表示，坐港鐵ê時chūn經過太子站，無偌久koh走tńg來到太子站；針對chit項傳聞，hiaⁿh柴添火也好，斟酌破解也好，m̄知影taⁿ chit座車站tī八三一攻擊事件hōo人ê驚惶，kám ē濟過兩擺太子站ê傳說？畢竟無代無誌koh一擺經過太子站、上尾mā是ē-tàng平安出站，iáu-m̄-koh 8月31 hit工，香港警察攻擊市民，hit款beh kā人拍hō͘死ê歹意是真實--ê、無法度閃避--ê。


8月31 ê暗暝，部份參加遊行ê香港市民，in跤步散陣到銅鑼灣，一个叫做天后ê所在。四箍圍雖然有紀念Queen Victoria ê公園kap銅像，m̄-koh「天后」ê名hām任何一任英國女皇lóng無牽連，伊是源自附近服sāi媽祖ê銅鑼灣天后廟。

若beh參拜天后廟，tio̍h-ài ùi廟門入去正廳，lán講án-ne ê建築分做「兩進」。廟門ê寶崁chhu滿青藍色ê琉璃瓦，chit款色m̄-nā氣派koh好認bat。厝脊（chhù-chit）頂面有規陣粗瓷齣頭，tī上kuân中ng phâng一粒色水紅gê ê寶珠，hō͘白sih-sih ê火舌箍tiâu--leh，káⁿ-ná日頭赤iāⁿ-iāⁿ；正爿、倒爿兩隻有青鱗ê龍徛在在，m̄-koh m̄知影in kám ē趁人看bōe著ê時chūn，ná戲ná弄ná搶，順sòa飛去Victoria港學kha-mó͘-meh se̍h濟濟chōa chhit-thô……。

來到正廳，伊ê厝脊mā有sio-siāng ê齣頭，bōe輸廟門ê鋪排。內底服sāi--ê除了主神媽祖以外，koh有leh拜觀音菩薩、財神hām包公，che lóng是經歷上無兩百年日子、幾若遍翻厝chiah有ê局面。Lán kan-na確定chit間廟是當地戴--氏家族ê祖先起造--ê，是按怎知影伊有兩百外冬ê歷史neh？廟內上古早ê一口鐘，有「乾隆十二年」幾个字刻tī-leh頂koân，所以推測，無定著hit-tang-chūn koh-khah早就有起廟--ah。

講著戴--氏家族，in是ùi廣東淡水來ê客人。傳說éng過其中一位族人tī海港khioh著聖物，kā伊服sāi了後chiah沓沓仔起做lán chit-má看--著ê大廟。Hit項聖物，有人講he是一尊金身，有人講he是生做親像香爐ê紅色石頭，koh有人規氣講he是紅色ê香爐；所以廟寺後壁倚靠ê山號做「紅香爐山」，啊若當初時khioh著聖物ê海墘就號做「紅香爐港」，mā有人kā che當做「香港」地名ê源頭之一。

Chia-ê過往iah傳說聽--來，好親像屬tī香港ê Genesis（編按：《創世記》）。現此時廟寺頭前ê鹹水早就hō͘ thūn塗做Victoria Park ê用地--ah。M̄-chiah tī地圖頂，天后廟看--起-來ē khah倚內地。經過兩个百年，相信天后廟ē koh-khah有靈siàⁿ，保庇香港人，koh-khah bái ê坎站mā ē-sái同齊hāⁿ--過。


Leh寫chit篇文章ê時，我上投入--ê就是描述天后廟ê結構kap造型。Iáu-m̄-koh我無了解若照台語ê理路，ài按怎表達一寡廟寺ê詞，比論講『屋簷、博古、燕尾、斗拱、墀頭、灰塑、剪黏、匾額』。因為án-ne，我kan-na要緊家己上意愛ê建築特色，chiah bōe hō͘文章規个hoe-kô-kô，mā koh發明一寡新ê講法來形容in ê形體。

Hit-chūn koh拄仔好看著公視台語台ê《無事坐巴士》leh紹介北港朝天宮；學著「蜘蛛結網（ti-tu kiat-bóng，『藻井』）」、「chhi虎（『螭虎』）」chia-ê詞ê時chūn，心內是chiok歡喜--ê。M̄-koh mā深深感覺，台灣人替廟寺結構號ê名，就親像水崩山ê塗仝款tng-leh失--去。Ǹg望lán ē赴kā chia-ê詞記錄--起-來，hō͘台灣話ê奧妙kap廟寺ê súi lóng ē-tàng代代湠。







#光景bóng uē 專欄，本文使用教育部推薦漢字kap傳統白話字。

台文通訊BONG報315期，2019年6月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
#光景bóng uē 專欄，本文使用教育部推薦漢字kap傳統白話字。

台文通訊BONG報315期，2019年6月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
#光景bóng uē 專欄，本文使用教育部推薦漢字kap傳統白話字。
台文通訊BONG報315期，2019年6月出刊。




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：陳亮穎 



註：Chit篇文章是tī 2019年9月初5寫好--ê。



【太子站】



禮拜，知影8月31香港koh發生市民tī太子站hō͘香港警察攻擊ê事件，心肝內就leh躊躇kám ài小可仔了解chit个所在ê歷史。進前我總是感覺台灣自身有chiok濟問題，所以無想beh khai siuⁿ濟khùi力關心香港ê代誌；就算ē批評，極ke mā是哺家己ê舊智識、指出台灣chit爿ùi媒體到大眾leh講香港問題ê時chūn、一寡無適當ê心態，比論講bōe少台灣人lóng leh替香港出聲、soah對家己家鄉ê處境無要無緊等等。



Chit-má因為hō͘好奇心使行，反倒想beh認真了解當地ê代誌。我kā家己想beh熟sāi ê方向頭一步叫做「香港人tī階級、居住地、服從價值等層面ê精差」。M̄-koh講實在--ê，我koh無啥把握應該ùi佗一寡資訊研究起，有tang時仔資料揣--leh揣--leh就去hō͘地名、古蹟背後ê故事吸引--去--ah。



1922年4月初6，九龍城kap旺角（Mong kok）中間iáu-koh leh起大路ê時chūn，tng當時iáu是王子ê Edward VIII來巡查路ê起造情形。原起頭香港政府將chit條路號名「英皇子道」做紀念，後--來為著避免hām 1935年開通ê「英皇道」舞m̄-tio̍h，所以koh改名做「太子道」。尾--à 1982年太子道kap旺角彌敦道交界ê地下車站啟用，chit个車站就hām太子道仝名，叫做「太子站」。



時間tńg來到英皇道開通ê隔冬拄仔開始，Edward ùi王子升做國王，siāng時伊有一位ùi美國來ê女朋友Wallis Simpson。Chit名女士bat離緣一擺，mā隨beh辦理第二擺離緣；因為英國國教無法度接受bat離緣ê人，Edward身為英國國教教主，當然mā無可能kā Wallis Simpson立做皇后。為著穩定英國政府ê運作，也ǹg望hām Simpson ê婚事ē成，Edward尾後選擇退位，hō͘伊小弟、當今女王Elizabeth II ê爸爸George VI繼任。算算--leh Edward hām Saint Edward's Chair（編按：英國皇位繼承人tī加冕儀式ài坐ê交椅）ê緣份iáu-koh無到一冬。



反《逃犯條例》草案運動若準講ùi民間人權陣線發起遊行ê 3月31來算，到taⁿ mā有160工--ah。「太子站是按怎號做太子站」，對一般人來講，káⁿ-ná是一款免ke講ê舊聞，m̄-koh了解當中ê一寡過往了後，我就leh想：160工，表面上kap Edward VIII坐金殿ê 326工比--起-來，短短無到一半，但是事實上對hia不時就beh行去街仔路訴求，koh ài承受香港政府不當統治、香港警察暴力ê香港市民來講，chit段時日是hiah-nī仔久長。



太子站ê號名來源無定著tī港鐵交通ê日常當中沓沓仔去hō͘人bōe記--得，m̄-koh此外伊iáu有一段出名ê都市傳說。Bat有港民tī網路討論區表示，坐港鐵ê時chūn經過太子站，無偌久koh走tńg來到太子站；針對chit項傳聞，hiaⁿh柴添火也好，斟酌破解也好，m̄知影taⁿ chit座車站tī八三一攻擊事件hōo人ê驚惶，kám ē濟過兩擺太子站ê傳說？畢竟無代無誌koh一擺經過太子站、上尾mā是ē-tàng平安出站，iáu-m̄-koh 8月31 hit工，香港警察攻擊市民，hit款beh kā人拍hō͘死ê歹意是真實--ê、無法度閃避--ê。



【天后】



8月31 ê暗暝，部份參加遊行ê香港市民，in跤步散陣到銅鑼灣，一个叫做天后ê所在。四箍圍雖然有紀念Queen Victoria ê公園kap銅像，m̄-koh「天后」ê名hām任何一任英國女皇lóng無牽連，伊是源自附近服sāi媽祖ê銅鑼灣天后廟。



若beh參拜天后廟，tio̍h-ài ùi廟門入去正廳，lán講án-ne ê建築分做「兩進」。廟門ê寶崁chhu滿青藍色ê琉璃瓦，chit款色m̄-nā氣派koh好認bat。厝脊（chhù-chit）頂面有規陣粗瓷齣頭，tī上kuân中ng phâng一粒色水紅gê ê寶珠，hō͘白sih-sih ê火舌箍tiâu--leh，káⁿ-ná日頭赤iāⁿ-iāⁿ；正爿、倒爿兩隻有青鱗ê龍徛在在，m̄-koh m̄知影in kám ē趁人看bōe著ê時chūn，ná戲ná弄ná搶，順sòa飛去Victoria港學kha-mó͘-meh se̍h濟濟chōa chhit-thô……。



來到正廳，伊ê厝脊mā有sio-siāng ê齣頭，bōe輸廟門ê鋪排。內底服sāi--ê除了主神媽祖以外，koh有leh拜觀音菩薩、財神hām包公，che lóng是經歷上無兩百年日子、幾若遍翻厝chiah有ê局面。Lán kan-na確定chit間廟是當地戴--氏家族ê祖先起造--ê，是按怎知影伊有兩百外冬ê歷史neh？廟內上古早ê一口鐘，有「乾隆十二年」幾个字刻tī-leh頂koân，所以推測，無定著hit-tang-chūn koh-khah早就有起廟--ah。



講著戴--氏家族，in是ùi廣東淡水來ê客人。傳說éng過其中一位族人tī海港khioh著聖物，kā伊服sāi了後chiah沓沓仔起做lán chit-má看--著ê大廟。Hit項聖物，有人講he是一尊金身，有人講he是生做親像香爐ê紅色石頭，koh有人規氣講he是紅色ê香爐；所以廟寺後壁倚靠ê山號做「紅香爐山」，啊若當初時khioh著聖物ê海墘就號做「紅香爐港」，mā有人kā che當做「香港」地名ê源頭之一。



Chia-ê過往iah傳說聽--來，好親像屬tī香港ê Genesis（編按：《創世記》）。現此時廟寺頭前ê鹹水早就hō͘ thūn塗做Victoria Park ê用地--ah。M̄-chiah tī地圖頂，天后廟看--起-來ē khah倚內地。經過兩个百年，相信天后廟ē koh-khah有靈siàⁿ，保庇香港人，koh-khah bái ê坎站mā ē-sái同齊hāⁿ--過。



【尾記】



Leh寫chit篇文章ê時，我上投入--ê就是描述天后廟ê結構kap造型。Iáu-m̄-koh我無了解若照台語ê理路，ài按怎表達一寡廟寺ê詞，比論講『屋簷、博古、燕尾、斗拱、墀頭、灰塑、剪黏、匾額』。因為án-ne，我kan-na要緊家己上意愛ê建築特色，chiah bōe hō͘文章規个hoe-kô-kô，mā koh發明一寡新ê講法來形容in ê形體。



Hit-chūn koh拄仔好看著公視台語台ê《無事坐巴士》leh紹介北港朝天宮；學著「蜘蛛結網（ti-tu kiat-bóng，『藻井』）」、「chhi虎（『螭虎』）」chia-ê詞ê時chūn，心內是chiok歡喜--ê。M̄-koh mā深深感覺，台灣人替廟寺結構號ê名，就親像水崩山ê塗仝款tng-leh失--去。Ǹg望lán ē赴kā chia-ê詞記錄--起-來，hō͘台灣話ê奧妙kap廟寺ê súi lóng ē-tàng代代湠。







#光景bóng uē 專欄，本文使用教育部推薦漢字kap傳統白話字。

台文通訊BONG報315期，2019年6月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
