台文通訊BONG報: 我上愛看ê花
我ê阿母是花藝老師，自細漢我就tiānn-tiānn看阿母插花，有時阿母ē用鐵線kā花áu來áu去，kā花縛做無仝ê形體，是tsiok費力ê khang-khuè。

有時阿母ē kap朋友去khioh樹枝來插，阿母ê朋友khah少年，tsiok愛趁風颱過ê後一工去路邊khioh hōo風掃--落-來ê樹枝。每一擺lóng khioh一大堆，ná像路邊teh掃塗跤ê婦jîn人。伊ê朋友樹枝khioh了to ē送hōo阿母一寡，gún厝內三不五時to lóng是大枝細枝ê樹枝，人客來lóng叫是gún teh piànn掃。

因為插花ê樹枝tsiok粗，阿母時常提無仝ê鉸刀來剪樹枝，鉸刀是tsiok大支，若是提著上高級ê花藝證照，協會to ē送一支金鉸刀。阿母學插花學十年tsiah提著金鉸刀，實在是無簡單。

我上愛看阿母插ê花，是一種叫做「意境花」ê花藝，tsit種花藝m̄免用tsiok濟枝花，kan-na需要一兩枝主枝加幾枝花葉，插tī無仝ê花器內底。阿母tiānn-tiānn用一種ká-ná盤仔ê花器來插「意境花」，tsit種盤仔tsiok大，花插tī頂面ká-ná樹仔種tī湖中，看ê時ē-tàng tuì無仝ê角度，看著ká-ná teh遊湖。花ê影照tī水面，有影tsiok有意境。

我大漢以後，有一工阿母kā我講伊ê插花朋友tio̍h癌，可能活無偌久--ah，阿母m̄敢去揣--伊，m̄知beh kā伊講啥。後--來阿母去病院看--伊，啥mi̍h lóng無紮，因為病房bē-tàng有花。插花朋友ia̍h是tsiok有氣質，但是規个人變tsiok瘦，看著阿母就講：「你哪ē hiah久tsiah來？」。阿母kā伊攬--leh，mā無講啥，兩个人就是一直哭，一直哭。無偌久，插花朋友就過身--ah。

了後，阿母就罕leh插花--ah。有時我ē想著阿母kā我講--過ê一件代誌；有一擺，阿爸有一位患者看著伊teh插花，看著鐵線kā花ê花kuáinn（稈）áu來áu去，就問阿母：「你án-ne áu，花kám bē疼？」阿母聽--著無囥tī心內；後--來hit个人suah自殺--ah。

我想，花iáu是生tī原來ê所在上suí--lah。
台灣人寫真專欄，本文使用教育部推薦漢字kap臺灣閩南語羅馬字拼音方案。
台文通訊BONG報306期，2019年9月出刊。
台文通訊BONG報306期，2019年9月出刊。
歡迎捐款贊助　李江却台語文教基金會　（捐款thang抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。


歡迎捐款贊助　李江却台語文教基金會　（捐款thang抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：吳易蓁


我ê阿母是花藝老師，自細漢我就tiānn-tiānn看阿母插花，有時阿母ē用鐵線kā花áu來áu去，kā花縛做無仝ê形體，是tsiok費力ê khang-khuè。



有時阿母ē kap朋友去khioh樹枝來插，阿母ê朋友khah少年，tsiok愛趁風颱過ê後一工去路邊khioh hōo風掃--落-來ê樹枝。每一擺lóng khioh一大堆，ná像路邊teh掃塗跤ê婦jîn人。伊ê朋友樹枝khioh了to ē送hōo阿母一寡，gún厝內三不五時to lóng是大枝細枝ê樹枝，人客來lóng叫是gún teh piànn掃。



因為插花ê樹枝tsiok粗，阿母時常提無仝ê鉸刀來剪樹枝，鉸刀是tsiok大支，若是提著上高級ê花藝證照，協會to ē送一支金鉸刀。阿母學插花學十年tsiah提著金鉸刀，實在是無簡單。



我上愛看阿母插ê花，是一種叫做「意境花」ê花藝，tsit種花藝m̄免用tsiok濟枝花，kan-na需要一兩枝主枝加幾枝花葉，插tī無仝ê花器內底。阿母tiānn-tiānn用一種ká-ná盤仔ê花器來插「意境花」，tsit種盤仔tsiok大，花插tī頂面ká-ná樹仔種tī湖中，看ê時ē-tàng tuì無仝ê角度，看著ká-ná teh遊湖。花ê影照tī水面，有影tsiok有意境。



我大漢以後，有一工阿母kā我講伊ê插花朋友tio̍h癌，可能活無偌久--ah，阿母m̄敢去揣--伊，m̄知beh kā伊講啥。後--來阿母去病院看--伊，啥mi̍h lóng無紮，因為病房bē-tàng有花。插花朋友ia̍h是tsiok有氣質，但是規个人變tsiok瘦，看著阿母就講：「你哪ē hiah久tsiah來？」。阿母kā伊攬--leh，mā無講啥，兩个人就是一直哭，一直哭。無偌久，插花朋友就過身--ah。




了後，阿母就罕leh插花--ah。有時我ē想著阿母kā我講--過ê一件代誌；有一擺，阿爸有一位患者看著伊teh插花，看著鐵線kā花ê花kuáinn（稈）áu來áu去，就問阿母：「你án-ne áu，花kám bē疼？」阿母聽--著無囥tī心內；後--來hit个人suah自殺--ah。



我想，花iáu是生tī原來ê所在上suí--lah。  





（作者是「夾腳拖劇團」團長，「基進ē輾轉台語讀寫基礎班」結業ê學員）





台灣人寫真專欄，本文使用教育部推薦漢字kap臺灣閩南語羅馬字拼音方案。


台文通訊BONG報306期，2019年9月出刊。








歡迎捐款贊助　李江却台語文教基金會　（捐款thang抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
