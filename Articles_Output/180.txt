台文通訊BONG報: 玄奇ê囡仔仙（十五）
作者：張家榮

Tsit時，豆腐嬸--à心肝頭是phi̍h-pho̍k-tsháinn，身軀sih-sih-tsùn，活beh驚--死！雖然m̄知影火柱--ā所講是真iah是假，但是家己ê囝是啥mih型，伊心內有數，只是m̄敢相信家己ê後生ē hiau-hīng kah去謀害人命。為著tse，豆腐嬸--à煩惱kah m̄知beh按怎tsiah好，規个人跤軟手軟，雄雄跋leh塗跤，ná哭ná向火柱--ā huah-hiu，哀求火柱--ā救in囝。悲慘ê模樣，實在hông看著心稀微。

啊若講著tī邊--a gōng神gōng神ê六tsáinn--ê，伊khah想to想無，是按怎火柱--ā ē hiah-nī神通廣大，知影hiah濟驚--人ê失德代。

神--一-睏，六tsáinn--ê感覺家己精神已經錯亂，頭殼mooh--leh、面色無偌好看，大聲講：「火柱--ā！叔--à hōo你舞kah kiōng-beh起痟--ah！你講講hiah-nī濟hông心驚膽hiannh ê代誌，到底你按怎知--ê？無，你是何方神聖？」

Tsit个時tsūn，離奇koh驚--人ê代誌發生--ah。火柱--ā好親像無聽著六tsáinn--ê leh kap伊講話，kan-tann恬恬tshāi leh hia，頭殼lê-lê，m̄知leh想啥。過一睏，伊tsiah沓沓仔將頭tann--起-來。當時，六tsáinn--ê一看著火柱--ā ê面，當場倒退三步，bē輸看著鬼仝款，生驚一下心臟險仔tiô--出-來！因為，火柱--ā ê面貌變--ah，變kah kánn-ná怪物仝款。伊ê面烏kah親像炭，目睭仁像金魚phok--出-來，目箍腫kah ná麵龜，鼻空倒nah，喙型變尖，耳仔縮細，規个面lóng變kah參khah早無仝；而且，喙--裡koh一直發出「iah-iah叫」ê怪聲，模樣bē輸去kha̍h著陰。

當時，六tsáinn--ê kap豆腐嬸--à驚kah半小死，兩人lóng m̄敢發出任何聲音，趕緊nǹg落去桌仔跤bih--起-來，恐驚火柱--ā ē過來kā in啥款，不時kā頭探出來偷偷仔看--一-下。

過無偌久，「iah-iah叫」ê怪聲停--落-來，sì-kè恬靜kah賰喘khuì聲。Tsit个時tsūn，六tsáinn--ê kap豆腐嬸--à勼tī桌跤phi̍h-phi̍h-tshuah，頭ànn kah低低低，連喘khuì to m̄敢；因為，火柱--ā已經無聲無sueh徛tī桌邊，一雙跤骨烏kah ē金，tshāi leh六tsáinn--ê眼前。

「叔--à，lín bih tī tsia創啥？」火柱--ā ku落來kā問。

「我爸我母--leh，tshuàn驚tshuàn tio̍h！」六tsáinn--ê心內tsiah leh驚火柱--ā ē ku--落-來niâ，無想著真正去hōo揣--著。當時，六tsáinn--ê tshuah一下當場做狗爬--出-來，驚kah一个面青sún-sún，直直唸「阿彌陀佛……觀世音菩薩……」，模樣實在趣味kah！尤其是豆腐嬸--à，當場昏倒tī桌仔跤。

「六tsáinn叔--à，你是按怎--lah，我是火柱--ā neh，你kám bē認得我？I̋，奇怪--ah，叔--à你ê身軀thài ē有臭尿hiam味？」Tsit个時tsūn ê火柱--ā，除了目睭仁變吐luî kap目箍腫--起-來以外，其他lóng恢復kah參正常人仝款。不而過，伊m̄知是真m̄知，iah是leh假鬼假怪，竟然sa無六tsáinn--ê為啥mi̍h hiah-nī驚--伊。所致，伊露出一个giau疑ê表情，tsông過去六tsáinn--ê面前kā問，thài ē知，一倚--過-去niâ，就鼻著臭尿hiam味。

當時，六tsáinn--ê phak leh塗跤phi̍h-phi̍h-tshuah，規身軀直拚凊汗，bē輸tī-leh看怪物仝款，兩蕊目睭掠火柱--ā金金siòng。Siòng一tiap仔久，tsiah開喙kā問：「你到底是人iah是鬼？」

火柱--ā聽頭就知尾，知影定著是家己拄仔ê行為去kā heh驚--著，心疑伊是妖魔鬼怪。「若無，你摸看māi我有體溫--無？鬼ê身軀是冷--ê！」火柱--ā笑笑仔kā講。

六tsáinn--ê起一个ka-lún-sún，心內暗暗仔leh想：「火柱--ā tú-tsiah ê行為，kám ē是kha̍h著歹mih仔--ah？Iah是講，伊自底就是妖怪？M̄-koh，翻頭kā鬥鬥想想--leh，tsit个囡仔我自細漢看到大漢，hām伊鬥陣beh 13年，iáu m̄ bat看伊有啥mih驚--人ê行為，thài有可能是妖怪--leh？」想到tsia，伊sian想mā m̄敢相信拄仔所發生ê代誌是真--ê，定著是家己siunn忝，致使精神錯亂，看m̄-tio̍h--去。

所以，為著beh證實火柱--ā m̄是歹mih仔，六tsáinn--ê面挲挲--leh，然後suh一个大khuì，tsiah伸出tshuah kah bē輸中風ê倒手，按火柱--ā ê身軀sì-kè摸。摸煞了後，伊kā家己liàm一个喙phué。結果，事實證明伊ê頭殼並無siòo-tòo，mā m̄是leh陷眠，火柱--ā確實hām正常人sio-siāng，有體溫、有心跳。Iáu-m̄-koh，看著火柱--ā phok--出-來ê目睭，六tsáinn--ê iáu是小可礙虐礙虐，感覺代誌無啥單純。

「叔--à，你到底是摸煞--未？」火柱--ā hōo摸kah ak-tsak--起-來，擋bē tiâu開喙kā huah，致使六tsáinn--ê tshuah一下，規个人lóng tiô--起-來。

「你khah好心--leh，mài kha̍p-bē著就kā我heh驚！我已經hōo你驚kah屎尿lóng滲--出-來--ah，你若koh繼續kā我創治，我tsit條老命緊早慢休--去！」六tsáinn--ê厭氣kah坐tī塗跤án-ne講。

火柱--ā聽了，笑kah歪koh-tshi̍h-tshua̍h，kā thuh臭：「叔--à，你tang時變kah tsiah-nī無膽，án-ne就驚kah滲屎尿？另工，你若看著我ê真面目，m̄就當場昏--去？」

六tsáinn--ê hōo消遣kah一个面紅kòng-kòng，坐tī塗跤咬牙切齒，iáu sa無beh按怎應tsiah好，真正是苦瓜tīm鰱魚——苦bē了！尤其，火柱--ā尾--à所講ê「另工、真面目」，到底是啥mih意思？


#Saⁿ-kap讀小說 專欄，本文使用教育部推薦漢字kap臺灣閩南語羅馬字拼音方案
台文通訊BONG報330期，2021年9月出刊。



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：張家榮Tsit時，豆腐嬸--à心肝頭是phi̍h-pho̍k-tsháinn，身軀sih-sih-tsùn，活beh驚--死！雖然m̄知影火柱--ā所講是真iah是假，但是家己ê囝是啥mih型，伊心內有數，只是m̄敢相信家己ê後生ē hiau-hīng kah去謀害人命。為著tse，豆腐嬸--à煩惱kah m̄知beh按怎tsiah好，規个人跤軟手軟，雄雄跋leh塗跤，ná哭ná向火柱--ā huah-hiu，哀求火柱--ā救in囝。悲慘ê模樣，實在hông看著心稀微。啊若講著tī邊--a gōng神gōng神ê六tsáinn--ê，伊khah想to想無，是按怎火柱--ā ē hiah-nī神通廣大，知影hiah濟驚--人ê失德代。神--一-睏，六tsáinn--ê感覺家己精神已經錯亂，頭殼mooh--leh、面色無偌好看，大聲講：「火柱--ā！叔--à hōo你舞kah kiōng-beh起痟--ah！你講講hiah-nī濟hông心驚膽hiannh ê代誌，到底你按怎知--ê？無，你是何方神聖？」Tsit个時tsūn，離奇koh驚--人ê代誌發生--ah。火柱--ā好親像無聽著六tsáinn--ê leh kap伊講話，kan-tann恬恬tshāi leh hia，頭殼lê-lê，m̄知leh想啥。過一睏，伊tsiah沓沓仔將頭tann--起-來。當時，六tsáinn--ê一看著火柱--ā ê面，當場倒退三步，bē輸看著鬼仝款，生驚一下心臟險仔tiô--出-來！因為，火柱--ā ê面貌變--ah，變kah kánn-ná怪物仝款。伊ê面烏kah親像炭，目睭仁像金魚phok--出-來，目箍腫kah ná麵龜，鼻空倒nah，喙型變尖，耳仔縮細，規个面lóng變kah參khah早無仝；而且，喙--裡koh一直發出「iah-iah叫」ê怪聲，模樣bē輸去kha̍h著陰。當時，六tsáinn--ê kap豆腐嬸--à驚kah半小死，兩人lóng m̄敢發出任何聲音，趕緊nǹg落去桌仔跤bih--起-來，恐驚火柱--ā ē過來kā in啥款，不時kā頭探出來偷偷仔看--一-下。過無偌久，「iah-iah叫」ê怪聲停--落-來，sì-kè恬靜kah賰喘khuì聲。Tsit个時tsūn，六tsáinn--ê kap豆腐嬸--à勼tī桌跤phi̍h-phi̍h-tshuah，頭ànn kah低低低，連喘khuì to m̄敢；因為，火柱--ā已經無聲無sueh徛tī桌邊，一雙跤骨烏kah ē金，tshāi leh六tsáinn--ê眼前。「叔--à，lín bih tī tsia創啥？」火柱--ā ku落來kā問。「我爸我母--leh，tshuàn驚tshuàn tio̍h！」六tsáinn--ê心內tsiah leh驚火柱--ā ē ku--落-來niâ，無想著真正去hōo揣--著。當時，六tsáinn--ê tshuah一下當場做狗爬--出-來，驚kah一个面青sún-sún，直直唸「阿彌陀佛……觀世音菩薩……」，模樣實在趣味kah！尤其是豆腐嬸--à，當場昏倒tī桌仔跤。「六tsáinn叔--à，你是按怎--lah，我是火柱--ā neh，你kám bē認得我？I̋，奇怪--ah，叔--à你ê身軀thài ē有臭尿hiam味？」Tsit个時tsūn ê火柱--ā，除了目睭仁變吐luî kap目箍腫--起-來以外，其他lóng恢復kah參正常人仝款。不而過，伊m̄知是真m̄知，iah是leh假鬼假怪，竟然sa無六tsáinn--ê為啥mi̍h hiah-nī驚--伊。所致，伊露出一个giau疑ê表情，tsông過去六tsáinn--ê面前kā問，thài ē知，一倚--過-去niâ，就鼻著臭尿hiam味。當時，六tsáinn--ê phak leh塗跤phi̍h-phi̍h-tshuah，規身軀直拚凊汗，bē輸tī-leh看怪物仝款，兩蕊目睭掠火柱--ā金金siòng。Siòng一tiap仔久，tsiah開喙kā問：「你到底是人iah是鬼？」火柱--ā聽頭就知尾，知影定著是家己拄仔ê行為去kā heh驚--著，心疑伊是妖魔鬼怪。「若無，你摸看māi我有體溫--無？鬼ê身軀是冷--ê！」火柱--ā笑笑仔kā講。六tsáinn--ê起一个ka-lún-sún，心內暗暗仔leh想：「火柱--ā tú-tsiah ê行為，kám ē是kha̍h著歹mih仔--ah？Iah是講，伊自底就是妖怪？M̄-koh，翻頭kā鬥鬥想想--leh，tsit个囡仔我自細漢看到大漢，hām伊鬥陣beh 13年，iáu m̄ bat看伊有啥mih驚--人ê行為，thài有可能是妖怪--leh？」想到tsia，伊sian想mā m̄敢相信拄仔所發生ê代誌是真--ê，定著是家己siunn忝，致使精神錯亂，看m̄-tio̍h--去。所以，為著beh證實火柱--ā m̄是歹mih仔，六tsáinn--ê面挲挲--leh，然後suh一个大khuì，tsiah伸出tshuah kah bē輸中風ê倒手，按火柱--ā ê身軀sì-kè摸。摸煞了後，伊kā家己liàm一个喙phué。結果，事實證明伊ê頭殼並無siòo-tòo，mā m̄是leh陷眠，火柱--ā確實hām正常人sio-siāng，有體溫、有心跳。Iáu-m̄-koh，看著火柱--ā phok--出-來ê目睭，六tsáinn--ê iáu是小可礙虐礙虐，感覺代誌無啥單純。「叔--à，你到底是摸煞--未？」火柱--ā hōo摸kah ak-tsak--起-來，擋bē tiâu開喙kā huah，致使六tsáinn--ê tshuah一下，規个人lóng tiô--起-來。「你khah好心--leh，mài kha̍p-bē著就kā我heh驚！我已經hōo你驚kah屎尿lóng滲--出-來--ah，你若koh繼續kā我創治，我tsit條老命緊早慢休--去！」六tsáinn--ê厭氣kah坐tī塗跤án-ne講。火柱--ā聽了，笑kah歪koh-tshi̍h-tshua̍h，kā thuh臭：「叔--à，你tang時變kah tsiah-nī無膽，án-ne就驚kah滲屎尿？另工，你若看著我ê真面目，m̄就當場昏--去？」六tsáinn--ê hōo消遣kah一个面紅kòng-kòng，坐tī塗跤咬牙切齒，iáu sa無beh按怎應tsiah好，真正是苦瓜tīm鰱魚——苦bē了！尤其，火柱--ā尾--à所講ê「另工、真面目」，到底是啥mih意思？（後期繼續）#Saⁿ-kap讀小說 專欄，本文使用教育部推薦漢字kap臺灣閩南語羅馬字拼音方案台文通訊BONG報330期，2021年9月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
