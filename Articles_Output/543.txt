台文通訊BONG報: 為啥mi̍h我beh學台語？
作者：A-Pó

「Tshik倚」tī我教學ê過程中，我tiānn-tiānn leh提醒我ê學生。Tsia beh討論ê「tshik倚」並m̄是leh講身軀ê距離，想beh討論--ê是心理ê距離。

十外冬前，我拄仔開始食頭路，我tuì同事hia接手一个六歲ê查某囡仔，囡仔是「聽人」，iáu-m̄-koh，爸母聽bē著、mā bē-hiáu講話。Tī交接ê過程中，我發現同事kap囡仔ê爸母用紙kap筆leh交談，我接手了後，mā是用sio仝ê方式。Tsit對爸母有家庭暴力ê狀況，所擺真有敵意koh gâu giâu疑。

有一工，我tī網路發現有一个教會有開手語ê課程，我就去報名上課。 漸漸仔我愈來愈ē-tàng了解爸母kap囡仔leh講啥。落尾，有一工，我用手語kā in講我ê想法，雖bóng我比kah tsiok慢，m̄-koh到今仔日，我iáu-koh ē記得in目睭內底ê歡喜kap感動。使用sio仝ê語言就是「tshik倚」上好ê證明，證明我是beh來tàu-sann-kāng，m̄是beh來揣in ê麻煩--ê。

語言m̄-nā是溝通ê工具，koh是文化ê載體。伊mā是展現lán ê情感kap誠意，上有力ê方式。因為我beh kap你徛仝爿，我beh kap你有sio仝ê頻率。不而過，年歲愈來愈大了後，tsit-má我想beh對話ê對象m̄-nā是個人--ah。我想beh進入台灣母親ê頻率，我無想beh koh用無仝ê頻率kap伊對話，我感覺án-ne ê我khah真心。

為啥mi̍h我beh學台語？

因為我想beh kap台灣「tshik倚」。

因為我想beh kap台灣有sio仝ê頻率。
#心內話 專欄，本文使用教育部推薦漢字kap臺灣閩南語羅馬字拼音方案。
台文通訊BONG報329期，2021年8月出刊。


李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：A-Pó「Tshik倚」tī我教學ê過程中，我tiānn-tiānn leh提醒我ê學生。Tsia beh討論ê「tshik倚」並m̄是leh講身軀ê距離，想beh討論--ê是心理ê距離。十外冬前，我拄仔開始食頭路，我tuì同事hia接手一个六歲ê查某囡仔，囡仔是「聽人」，iáu-m̄-koh，爸母聽bē著、mā bē-hiáu講話。Tī交接ê過程中，我發現同事kap囡仔ê爸母用紙kap筆leh交談，我接手了後，mā是用sio仝ê方式。Tsit對爸母有家庭暴力ê狀況，所擺真有敵意koh gâu giâu疑。有一工，我tī網路發現有一个教會有開手語ê課程，我就去報名上課。 漸漸仔我愈來愈ē-tàng了解爸母kap囡仔leh講啥。落尾，有一工，我用手語kā in講我ê想法，雖bóng我比kah tsiok慢，m̄-koh到今仔日，我iáu-koh ē記得in目睭內底ê歡喜kap感動。使用sio仝ê語言就是「tshik倚」上好ê證明，證明我是beh來tàu-sann-kāng，m̄是beh來揣in ê麻煩--ê。語言m̄-nā是溝通ê工具，koh是文化ê載體。伊mā是展現lán ê情感kap誠意，上有力ê方式。因為我beh kap你徛仝爿，我beh kap你有sio仝ê頻率。不而過，年歲愈來愈大了後，tsit-má我想beh對話ê對象m̄-nā是個人--ah。我想beh進入台灣母親ê頻率，我無想beh koh用無仝ê頻率kap伊對話，我感覺án-ne ê我khah真心。為啥mi̍h我beh學台語？因為我想beh kap台灣「tshik倚」。因為我想beh kap台灣有sio仝ê頻率。#心內話 專欄，本文使用教育部推薦漢字kap臺灣閩南語羅馬字拼音方案。台文通訊BONG報329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
#心內話 專欄，本文使用教育部推薦漢字kap臺灣閩南語羅馬字拼音方案。
台文通訊BONG報329期，2021年8月出刊。


