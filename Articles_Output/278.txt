台文通訊BONG報: Kā阮兜ê夢想　捏做囡仔畫本 ——我kap『台語兒童公民繪本動畫』系列
本文是2021/6/9 ê講座摘要記錄，主講者莊佳穎是台灣師範大學台灣語文學系副教授。
主講／莊佳穎   記錄／戴如意本文是2021/6/9 ê講座摘要記錄，主講者莊佳穎是台灣師範大學台灣語文學系副教授。『台語兒童公民繪本動畫』系列是莊佳穎老師beh送hōo台灣囡仔ê禮物，lóng總有三个故事，kā母語議題kap公民關懷藏tī內底。伊感覺「kap母語ê感情距離，決定囡仔tī無仝世界之間飛ê kuân度；kap公民意識ê社會距離，決定囡仔kap家己、我群hām世界ê親密程度」。Tsia-ê故事ê原型是「1,001暝」ê床邊故事，做一个母語媽媽，莊佳穎老師逐工暗時ē kā家己ê雙生仔講故事。伊ê囡仔去讀幼稚園了後，suah發現kan-na in兩个ē-hiáu講台語，tńg來厝問講：「kám是kan-na in是台灣人？」Tsit層代誌hōo伊發覺母語kap認同ê重要性，加上市面上ê台語故事冊in兜lóng有買--ah，無新ê故事thang講，tsiah決定beh家己來做故事冊。因為莊佳穎老師求學kap教學ê背景是社會學，伊kā公民意識關心ê概念、議題囥tī故事內底，親像主體性kap認同、民主自由、環境保護kap居住正義，mā ē囥tsit站仔國內外發生ê代誌。伊認為上重要--ê，是「共好，家己tsiah ē好」ê概念。Tsia-ê議題lán m̄免驚囡仔人聽無，in ê吸收能力tsiok好，有tang時仔in提出ê觀點koh ē反倒tńg來刺激大人。《唱家己的歌》講--ê是一个走揣家己、發生tī粟鳥仔媽媽、粟鳥仔baby kap走入來in鳥仔siū ê豆仔鳥baby之間ê故事，beh討論--ê是lán kap母語ê距離、「國語政策」對lán ê影響。Tsit个故事是bàng-gà（微電影）代先畫好，mā有去參加比賽tio̍h等，落尾tsiah做畫本。《揣自由的台灣烏熊》內底，「阿熊熊」kap「烏的」兩隻熊仔囝tuì動物園走--出-來，為著走揣自由付出真濟代價。Kā號「阿熊熊」tsit个名，算是心適ê試驗，想beh呈現台語受著華語疊字構詞ê影響。《石虎的厝》是受著生態紀錄片ê啟發，講石虎生存ê艱難，主要beh講--ê是「上好ê保護是尊重」，尊重動物原本徛起ê環境。若tī人ê身上，就是ài去尊重無仝階級、性別、職業，尊重每一个人ê無仝、每一个人所愛ê mi̍h件。Tsit个系列有幾若種出版型式：畫本、有聲冊、bàng-gà、手語影片，是一个hānn界ê合作，mā有台語顧問、台語專家tàu-sann-kāng。三个主要ê配音員lóng是囡仔，雖然大人配音ê情緒ē khah濟，溝通ê成本mā khah低，m̄-koh莊佳穎老師認為，囡仔ê故事tio̍h-ài tuì囡仔ê角度出發——囡仔人來配音，tsiah ē-tàng hōo leh聽有聲冊ê囡仔，感覺著是kap in平大漢ê囡仔leh講話hōo in聽。莊佳穎老師mā發覺thang hōo手語囡仔「讀」ê mi̍h件比台語囡仔koh愈少，自án-ne決定來做手語影片，邀請母語是手語ê老師來演示。畫本ê文字kap bàng-gà ê字幕照教育部ê用字，原則上用淺明、tsia̍p用ê漢字，kap台羅配搭，後壁lóng有附台語hām華語對照。Bàng-gà設計用溫暖、適合囡仔ê色調，音樂設計學自然ê聲、用囡仔音樂，tshuā囡仔行入故事ê世界。前衛出版社：02-25865708前衛粉專，由專人為您處理.💟台語兒童公民繪本微動畫（三書一套＋限量明信片）博客來｜https://reurl.cc/WEb5y5讀　冊｜https://reurl.cc/l0pqjd金石堂｜https://reurl.cc/2ba21r三　民｜https://reurl.cc/WEblax聚　珍｜http://gjtaiwan.com/r/11w露　天｜http://gjtaiwan.com/r/11x前　衛｜https://reurl.cc/5oXR8v.💟唱家己的歌：走揣家己的故事簡　介｜https://reurl.cc/DvYO4d.💟揣自由的台灣烏熊：走揣自由的故事簡　介｜https://reurl.cc/9Z0n7x.💟石虎的厝：走揣公義的故事簡　介｜https://reurl.cc/1glOvQ.📚全台連鎖書店、獨立書店皆可購買／訂購。☎️直接來電前衛出版社訂購：02-25865708線頂看影片台語sa攏有 - YouTube 頻道https://reurl.cc/exDAex#台語sa攏有講座專欄，本文使用教育部推薦漢字kap臺灣閩南語羅馬字拼音方案。台文通訊BONG報328期，2021年7月出刊。--------------------------------------------歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。

