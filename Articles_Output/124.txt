台文通訊BONG報: 阿兄kap「四二四」
作者：黃晴美
話頭：1980年秋天美麗島雜誌用週報ê 形式tī美國西岸ê 加州復刊。I 「beh 積極去鼓勵島內外台灣人ê 運動，堅定beh 繼續去發揮台灣人m̄妥協ê 精神”。1981年i 推出《四二四事件專集》。Tī續--落-去hit 幾期，i chiū讀者ê反應登--出-來，回應相當熱烈。



當時我也寫1篇『文雄與「四二四」』（原文是華文）投稿參與，因為有1-kóa 考慮，無用真名發表。這chūn 決定hō͘《台文BONG報》編輯部改寫做台文發表。
「四二四事件」30年後ê 公元2000年3--月，台灣人選出ka-kī--ê，非國民黨ê 總統。1個除了某1-kóa 血案以外，khah chió 流血ê 革命成功--lò͘。逐家歡喜，吐1 個氣（khùi），同時也kā ka-kī提醒：bōe-sái chiū 1個koh-khah 大，koh-khah 重ê 責任放bōe 記--得，lán ài 盡全力去保護這欉民主ê íⁿ-á，hō͘ i 勇壯、堅強，bōe hông at-chi̍h--去。
11年。四二四事件發生到taⁿ，已經11年--ah。這11年來，島外有bōe-chió 類似四二四事件ê 震撼力ê tāi-chì，親像美國總統Nixon訪問中國、中美建交，m̄-koh lán ê 革命運動並無為著án-ne 來大進步iah 倒退lu。台灣革命iáu 是照i ka-kī穩定ê kha 步，1步1步加速邁進。我m̄知影若hō͘阿兄寫這篇文，i會講siáⁿ-mi̍h。M̄-koh 根據我對 i ê 了解，i 對這11年應該有kap 我sio-siâng ê 感想。
阿兄khah 早tiāⁿ-tiāⁿ kā 朋友推銷i ê 「自傳治療」：假使你pōng 著bōe 順sī（iah 順sī）ê tāi-chì，會sái 想像講你已經到寫回憶錄ê 年歲，這項bōe 順sī iah 順sī ê tāi-chì 到底beh 占1章？1 節？1 段？1 句？Iah是根本都無值得提起？甚至lóng bōe 記--得-ah？Che 是i tùi 政大新聞研究所時期所寫ê 1 篇『論新聞與歷史』chhōa--出-來ê 觀點。今á 日lán 越 頭看四二四事件，我想mā應該án-ne 來看。
事實上，阿兄tī四二四過後就已經án-ne leh 看「hit 條頭條新聞」。會記得有1 pái i問幾位同鄉：「Lín 聽過吳X X這個人--無？」在座ê 同鄉lóng 講無聽過。阿兄chiah kā in 講：吳XX kap 其他幾十位台灣士兵士官，為著tī金門軍中推動革命建國組織soah hông lia̍h、hông thâi。我想阿兄ê 意思是講：台灣人ê 革命行動真chōe，「四二四」不過是其中之一niâ。用新聞宣傳ê hàm 鏡看，「四二四」有影轟動1 時；用歷史ê 吊鏡看，金門幾十位士兵士官級台灣人ê 軍中組織，恐驚chiah 是koh-khah 有意義ê 發展。
無tiāⁿ-tio̍h有人lia̍h準我kā 「四二四」矮化--ah。M̄-koh 我知影阿兄對革命嚴肅koh 認真ê 態度；我知影 i 會第一個贊成我án-ne 講。阿兄ê 1 個外國朋友bat 笑 i 是「革命『市儈』」：阿兄總是想beh tùi 每1 個革命行動盡量加趁kóa 效果，親像1 個資本家走chhōe 上大ê 利純kāng 款。阿兄tī這方面確實是『市儈氣』真重。
就「四二四」來講，這個行動ê 目標之一是「武裝宣傳」，當時當然ài 透過宣傳動員，kā效果最大化。M̄-koh 宣傳戰soah，tāi-chì 過--ah，he 就是另外1回事--ah。可比講，「四二四」同時也是無經過組織協調ê 個人武裝行動。Tī運動 iáu tú leh 起步ê 時chūn，這種行動可能好--處chōe、bái--處chió。Tī 其他革命階段--leh？He 就值得探討--lò͘。「四二四」了後，kan-taⁿ 運動ê 左派批評討論過個人武裝行動ê 問題。M̄-koh 就算是che 1-sut-á 批評討論，mā 是ná 田嬰點水niâ。阿兄雖bóng了解這種現象是lán ê 文化風氣造成--ê，iáu 是禁 bōe tiâu 感覺失望。I bat 用假名寫過1 篇文章。（M̄知是i 無寄--出-去，iah 是人無kā刊--出-來？）
這幾年來，因為島內有chōe-chōe 群眾參與，lán ê 革命行動已經進入1個新ê 階段。逐家若會得借解剖「四二四」ê 時，kā這個問題好好á 討論--1-下，甚至開始建立公開批評討論ê 風氣，án-ne，阿兄一定會為著「koh 加趁--tām-po̍h」來歡喜乾杯。
我m̄知影阿兄chit-má tī toh 位。New York時報bat 報導 i 去北京ê 傳聞。關係這個傳聞，我相信阿兄1 個外國左派朋友講ê 話：「除非台灣革命運動有夠強，若無，i bōe去中國」。阿兄 ê 外國朋友中間bat 傳講 i tī Chile（『智利』）ê 消息。Chile人民革命hō͘美國政府牽拖.敗--去了後，關心ê 朋友走去南美洲調查 i 有走--出-去-無。結論是：I 無去Chile。阿兄講過，i 有2條命。「四二四」以前是1 條，「四二四」了後是加趁--來ê 1 條。M̄管 i 人tī toh 位，我相信 i 一定iáu teh 為故鄉ê 前途斟酌phah 算。
無人比黃、鄭.2家伙á koh-khah 會得體會「四二四」了後.台灣人所表現ê 同胞愛（註）。這股同胞愛正是台灣人ê 革命行動ê 表現。Lán 做伙為著革命ê成功來phah 拚。到hit 時，萬物各得其所，「四二四」也beh 理所當然變成台灣革命編年史上1-chōa-á 字。Che.kám m̄是lán 每1 個人暝日ǹg望、食苦祈求ê 日子--leh？
註：Chia 所講ê 「同胞」是指所有ê 台灣人。捐款hō͘「黃鄭支援基金」--ê 包括bōe-chió 1949年以後tùi 中國來台灣ê 同胞。
【編輯部說明：為著資料整理ê 問題，〈追想四二四事件kap gún tau ê 故事〉連載暫停，等作者準備好勢chiah-koh 繼續。】




（捐款thang抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox
郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。
◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
-----------------------------------------------------------------------------------------------






天涯‧人間‧晴美：黃晴美紀念文集

作者：黃文雄、鄭自才、黃晴美等
編者：廖宜恩、陳豐惠

ISBN：9789578018426
出版日期：2018.03

#前衛出版社

E-mail：a4791@ms15.hinet.net
服務電話：02-25865708

傳真電話：02-25863758

地址：台北市中山區農安街153號4樓之3

書籍介紹  http://www.avanguard.com.tw/m/2001-1609-799861-1.php
作者：黃晴美



話頭：1980年秋天美麗島雜誌用週報ê 形式tī美國西岸ê 加州復刊。I 「beh 積極去鼓勵島內外台灣人ê 運動，堅定beh 繼續去發揮台灣人m̄妥協ê 精神”。1981年i 推出《四二四事件專集》。Tī續--落-去hit 幾期，i chiū讀者ê反應登--出-來，回應相當熱烈。











當時我也寫1篇『文雄與「四二四」』（原文是華文）投稿參與，因為有1-kóa 考慮，無用真名發表。這chūn 決定hō͘《台文BONG報》編輯部改寫做台文發表。



「四二四事件」30年後ê 公元2000年3--月，台灣人選出ka-kī--ê，非國民黨ê 總統。1個除了某1-kóa 血案以外，khah chió 流血ê 革命成功--lò͘。逐家歡喜，吐1 個氣（khùi），同時也kā ka-kī提醒：bōe-sái chiū 1個koh-khah 大，koh-khah 重ê 責任放bōe 記--得，lán ài 盡全力去保護這欉民主ê íⁿ-á，hō͘ i 勇壯、堅強，bōe hông at-chi̍h--去。



11年。四二四事件發生到taⁿ，已經11年--ah。這11年來，島外有bōe-chió 類似四二四事件ê 震撼力ê tāi-chì，親像美國總統Nixon訪問中國、中美建交，m̄-koh lán ê 革命運動並無為著án-ne 來大進步iah 倒退lu。台灣革命iáu 是照i ka-kī穩定ê kha 步，1步1步加速邁進。我m̄知影若hō͘阿兄寫這篇文，i會講siáⁿ-mi̍h。M̄-koh 根據我對 i ê 了解，i 對這11年應該有kap 我sio-siâng ê 感想。



阿兄khah 早tiāⁿ-tiāⁿ kā 朋友推銷i ê 「自傳治療」：假使你pōng 著bōe 順sī（iah 順sī）ê tāi-chì，會sái 想像講你已經到寫回憶錄ê 年歲，這項bōe 順sī iah 順sī ê tāi-chì 到底beh 占1章？1 節？1 段？1 句？Iah是根本都無值得提起？甚至lóng bōe 記--得-ah？Che 是i tùi 政大新聞研究所時期所寫ê 1 篇『論新聞與歷史』chhōa--出-來ê 觀點。今á 日lán 越 頭看四二四事件，我想mā應該án-ne 來看。



事實上，阿兄tī四二四過後就已經án-ne leh 看「hit 條頭條新聞」。會記得有1 pái i問幾位同鄉：「Lín 聽過吳X X這個人--無？」在座ê 同鄉lóng 講無聽過。阿兄chiah kā in 講：吳XX kap 其他幾十位台灣士兵士官，為著tī金門軍中推動革命建國組織soah hông lia̍h、hông thâi。我想阿兄ê 意思是講：台灣人ê 革命行動真chōe，「四二四」不過是其中之一niâ。用新聞宣傳ê hàm 鏡看，「四二四」有影轟動1 時；用歷史ê 吊鏡看，金門幾十位士兵士官級台灣人ê 軍中組織，恐驚chiah 是koh-khah 有意義ê 發展。



無tiāⁿ-tio̍h有人lia̍h準我kā 「四二四」矮化--ah。M̄-koh 我知影阿兄對革命嚴肅koh 認真ê 態度；我知影 i 會第一個贊成我án-ne 講。阿兄ê 1 個外國朋友bat 笑 i 是「革命『市儈』」：阿兄總是想beh tùi 每1 個革命行動盡量加趁kóa 效果，親像1 個資本家走chhōe 上大ê 利純kāng 款。阿兄tī這方面確實是『市儈氣』真重。



就「四二四」來講，這個行動ê 目標之一是「武裝宣傳」，當時當然ài 透過宣傳動員，kā效果最大化。M̄-koh 宣傳戰soah，tāi-chì 過--ah，he 就是另外1回事--ah。可比講，「四二四」同時也是無經過組織協調ê 個人武裝行動。Tī運動 iáu tú leh 起步ê 時chūn，這種行動可能好--處chōe、bái--處chió。Tī 其他革命階段--leh？He 就值得探討--lò͘。「四二四」了後，kan-taⁿ 運動ê 左派批評討論過個人武裝行動ê 問題。M̄-koh 就算是che 1-sut-á 批評討論，mā 是ná 田嬰點水niâ。阿兄雖bóng了解這種現象是lán ê 文化風氣造成--ê，iáu 是禁 bōe tiâu 感覺失望。I bat 用假名寫過1 篇文章。（M̄知是i 無寄--出-去，iah 是人無kā刊--出-來？）



這幾年來，因為島內有chōe-chōe 群眾參與，lán ê 革命行動已經進入1個新ê 階段。逐家若會得借解剖「四二四」ê 時，kā這個問題好好á 討論--1-下，甚至開始建立公開批評討論ê 風氣，án-ne，阿兄一定會為著「koh 加趁--tām-po̍h」來歡喜乾杯。



我m̄知影阿兄chit-má tī toh 位。New York時報bat 報導 i 去北京ê 傳聞。關係這個傳聞，我相信阿兄1 個外國左派朋友講ê 話：「除非台灣革命運動有夠強，若無，i bōe去中國」。阿兄 ê 外國朋友中間bat 傳講 i tī Chile（『智利』）ê 消息。Chile人民革命hō͘美國政府牽拖.敗--去了後，關心ê 朋友走去南美洲調查 i 有走--出-去-無。結論是：I 無去Chile。阿兄講過，i 有2條命。「四二四」以前是1 條，「四二四」了後是加趁--來ê 1 條。M̄管 i 人tī toh 位，我相信 i 一定iáu teh 為故鄉ê 前途斟酌phah 算。



無人比黃、鄭.2家伙á koh-khah 會得體會「四二四」了後.台灣人所表現ê 同胞愛（註）。這股同胞愛正是台灣人ê 革命行動ê 表現。Lán 做伙為著革命ê成功來phah 拚。到hit 時，萬物各得其所，「四二四」也beh 理所當然變成台灣革命編年史上1-chōa-á 字。Che.kám m̄是lán 每1 個人暝日ǹg望、食苦祈求ê 日子--leh？



註：Chia 所講ê 「同胞」是指所有ê 台灣人。捐款hō͘「黃鄭支援基金」--ê 包括bōe-chió 1949年以後tùi 中國來台灣ê 同胞。



【編輯部說明：為著資料整理ê 問題，〈追想四二四事件kap gún tau ê 故事〉連載暫停，等作者準備好勢chiah-koh 繼續。】





說明：本文2002.04.15刊佇《台文BONG報》雜誌第67期，台灣人寫真專欄；Hit時ê《台文BONG報》羅馬字採用傳統白話字。

#台文BONG報

#台灣人寫真

#黃晴美

#424














歡迎捐款贊助　#李江却台語文教基金會








（捐款thang抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox



郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。



-----------------------------------------------------------------------------------------------























天涯‧人間‧晴美：黃晴美紀念文集 



作者：黃文雄、鄭自才、黃晴美等 

編者：廖宜恩、陳豐惠



ISBN：9789578018426 

出版日期：2018.03 



#前衛出版社



E-mail：a4791@ms15.hinet.net



服務電話：02-25865708



傳真電話：02-25863758



地址：台北市中山區農安街153號4樓之3



書籍介紹  http://www.avanguard.com.tw/m/2001-1609-799861-1.php
#424
