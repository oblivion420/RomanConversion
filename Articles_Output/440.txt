台文通訊BONG報: 手機阿sáng
洪健斌看kah一半突然間有手機仔teh kaiⁿ你講kah喙口ê話馬上tiâu--leh一絲歹勢lām躊躇ê神色，隨peh起lih你ê頭面我m̄敢怠慢，趕緊安搭請你接tsit通手機仔
無行出診間你kan-na徛--起-來，koh徙khah邊--a聽ē出來是恁tsa-á囝teh相揣伊beh知tsit-má人tī佗位你ê回答，有淡薄仔趣味：「我to tī hit个. . . ，喔Tī街仔--啦，tī街仔teh行路！」診所無beh講Hit兩秒ê tùn-teⁿ，好親像你ê頭殼內底有滾ká手機仔一講了你就kā我會失禮：「醫師！歹勢--啦！無講tī恁診所，是驚guán tsa-á囝ē煩惱！」有影有夠貼心一時間，我隨感受--著-ah恁tsa-á囝應該koh-khah有所感--pah診察煞，送你出--ì看著你liú-lia̍h ê背影我teh想你是一个tuè ē著時代ê七十歲o͘-bá-sángM̄-nā hām hia-ê慢性病長期tsih接順序連guán tsia-ê少年--êMā感覺你真好鬥陣
