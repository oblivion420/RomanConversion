台文通訊BONG報: Linda kap我
Tī 2019年8月30 ê「自由廣場」（編按：自由時報ê讀者投書欄），讀著林春發先生hit篇《別傷害我家茉莉》，斯當時，拄老母過身（8月20）無偌久，tsiah beh做告別式（9月初3）niā-niā，想講Linda按6月14拄老母身體tng-leh有sua-sap ê時，伊tsiah來gún兜tàu跤手看顧老母，短短beh三個月ê鬥陣，就kánn-ná是gún兜ê查某囝。Tann，韓國瑜市長koh舞tsit齣--ê（『鳳凰飛--出-去，來一陣雞仔），伊雞tiâu仔bùn久--ah，看ē著--ê lóng是雞。我beh kā 2020年國民黨總統候選人韓國瑜kàn-kiāu：bē-sái傷害gún兜Linda。

到tann，了解Linda ê背景，kap當初「中介」tshuā伊來ê時，所講--ê差m̄-tsiânn-mi̍h，kan-na知影伊24歲，有結婚，放一个囡仔tī厝--裡。初次來台灣niā-niā，伊華語一半句仔，tsîng到tann，gún用手比--ê khah濟講--ê、臆--ê khah濟講清楚--ê。雖bóng人ê素質好歹差真濟，揀mā揀bē盡。當初，我有淡薄仔相信：老母義工做規世人，佛祖kám bē派一个仔天使來kā服侍？有一táu，gún sann-kap加入LINE做朋友，伊mā手機仔píng啊píng叫我加入伊ê Facebook，伊tsiah píng出伊厝內人ê生活相片，伊tsiah講起，伊ê老母tī Saudi阿拉伯做khang-khuè，現此時，伊有一對雙生仔30歲阿姊一个tī台中，另外一个tī台北，mā koh有一个小弟tī台中做khang-khuè，in老母kap姊妹仔mua in『穆斯林』袈裟hip ê相片，看--起-來，淡薄仔神秘koh有suí款。In規个家族翁婿以外，就lóng ài出國趁錢。散國出歹命百姓，in ê勤儉認命值得lán呵咾。Linda tī gún兜，初來ê時就講好伊顧老母、煮飯以外，kan-na清掃一樓就好，其他二到四樓lóng m̄免伊tshap。今年6--月，老母算iáu勇健，我kā伊kap老母載出載入，每工有兩擺出--去，一kái是早起beh 11點載出去買素ê 中晝頓，ē順suà去八卦山se̍h一lìn、下晡時beh五點mā ài坐車出去se̍h-se̍h--leh；見若拜三就tshuā in去台中我ê公司kap老朋友食飯，禮拜日，mā一定車載--leh去台中se̍h一lìn煞買素ê中晝頓，tńg來厝--裡食，tsia-ê固定行程，lóng有Linda tuè前tuè後kā老母tàu扶來扶去。老母ài tshit-thô ê心情伊上知，逐不時，愛笑老母愛出去jalan-jalan（tshit-thô）。Tī 6、7--月中間，老母就liam-mi bē放尿、liam-mi腰骨痛，暝--時起起落落，我插、Linda扶，老母有tang時仔ē kā sueh多謝。講著清掃，伊平時khioh-khioh--leh做，特別感心--ê是，伊hē時間清理老母房間櫥仔內ê衫仔褲，kā規大堆ê 「功德簿」書類、大大細細ê文房四寶、落筆未褙（puè）好、規壘ê毛筆書法宣紙，無路用--ê布袋lok做伙，有路用--ê一領一領手摺好、一項一項排疊hōo好。老母過khuì hit暗（8/20）載tńg來厝--裡，房間電火kā點hōo光iāng-iāng，眠床tshu巾mā kā換新--ê，ē得hōo老母tī家己ê 眠床koh爽爽快快睏一暝，我按心肝窟仔感謝Linda 。以Linda小小年歲，tī短短kah無三個月，老母蹛院Linda就tuè gún出出入入、老母過身後tī靈山寺做佛事tsit段時間，Linda mā按頭至尾lóng在場，伊看盡老人tī尾khuì ê性命活力kap無奈、深刻體驗著異國人情ê溫度。Tī老母告別式拄煞ê斯當時，莫怪伊真m̄甘ê款勢，攑伊ê手，按目睭比到喙phué，意思是：伊流真濟目屎。

Tshiànn「外勞」hōo我真濟啟示。「疼心」是tsit-má全世界講「人權」、講「人道」ê通關語，講白--leh，就是人kap人ê sann-kap疼惜。Tī lán人生ê場合--裡，tshiànn外勞是序大人，人生終其尾上無奈ê幸福，mā hōo纏tuè ê序細吐一下仔khuì。Linda來gún兜了，真歡喜hōo我有tsit个機會，來印證平時lán tshiâng-tsāi攑手贊同人權、phuì喙瀾hia-ê無人道政權ê初心。有錢tshiànn外勞ē得買著啥？Khuì力？時間？Kám有真性情？「外勞」盤山過海來台灣，目的kan-na beh趁人幾sián錢niā-niā，in出賣勞力，了時間，就ài koh出賣尊嚴？我發覺「人ê真性情」ê核心tī「疼心」。Tī tshiànn外勞ê都合，確實，是有歹運--ê抽著「番仔火」，好運--ê抽著「時鐘」，有運氣 ê成數，徛算koh-khah歹運，mā ē得透過「外勞中介」公司ê機制，協助iah是根據合約換人、退出、解約。

Tng當lán慢慢聽講有lán台灣人去澳洲甚至韓國，hōo人tshiànn做lán講ê「台勞」，斯當時，「移工」tsit个名詞tsiah tsiânn做正式tī報紙頂kuân，代替「外勞」ê稱呼，kám講「外勞」過去是帶有一寡輕視ê意涵？Khîng實，「外勞」lóng是外國來ê勞工弱勢者，lán尊重以外koh ài疼惜--in。所致，tī我ê認知中間，輕視就是「外勞」kap顧主ē發生ê濟濟問題，上大ê因端。好欺負tsiânn做虐待？無尊重tsiah ē去kā人性侵害？Linda初來ê時，看伊ê手機仔歹--去，koh買mā真困難，想講伊若bē得kap印尼厝--裡大細聯絡報平安，心內ê鬱卒可知，我tsiah koh kā hōo--人ê舊iPhone討tńg來hōo伊攑。「人ê真性」ê善良kap熱情ē hōo人ē tsiânn做勤快負責。不而過，tī外勞ê顧傭當中，有幾項代誌tio̍h-ài做ē到。第一：「久病不孝囝」，lán家己若tshiâng-tsāi對待虛弱ê爸母大細聲，「外勞」ē tuè leh學，無可能ē用真性情對待lán序大。第二，用「疼心」善待「外勞」，íng-íng ē催化in「人ê真性情」，做好in纏tuè lán虛弱年老爸母ê khang-khuè。Tshiànn外勞是雜細khang-khuè hōo in打理、幫贊lán扶插序大、pun-phenn lán體力ê負擔，hōo lán有抽退，m̄-thang全部推sak hōo--in，若無kap kā老人送去安養院，kám有啥差別。「外勞」終其尾tio̍h-ài tsiânn做lán家庭ê一份子，伊ê生活起居除了做khang-khuè以外，仝款ài有安歇ê時間，tī做伙生活中ke一份疼心是必要--ê。第三：kā厝內ê金銀財寶收拾妥當，考驗人性貪婪 ，是無必要--ê。第四：sann-kap交換生活經驗、學講一半句仔in ê話，減少in tī他鄉ê生疏，án-ne做伙--起-來ē koh-khah貼心。

「Jalan-jalan散步」，老母tshiâng-tsāi討beh外口tshit-thô，tsit句印尼話hōo Linda聽--起-來真親切，真好奇koh好笑。「讚」、「Terima-kasih多謝」、「sakit痛」報伊知老母佗位leh艱苦，「我來」（ài出力--ê hōo--我）、「你去歇睏」、「我來抱老母」mā tsiânn做我開合喙ê口頭話語。有Linda tàu扶插老母，不比進前孤跤手tiānn-tiānn忝規工，不而過，tī半暝老母iáu是小可仔就huah-hiu、叫我ê名，我睏tī客廳mā m̄ bat一暝到天光。Gún三頓食si̍t比進前koh-khah照起工，bē得kan-na配合老母tshuân素食就好。Linda khioh-khioh--leh做，hōo gún兜上無sio-siāng--ê，是厝內變清氣--ah。「人ê真性情」是m̄是tī gún兜tng-leh發揮？

Koh無幾工（9/9），Linda就ài koh hōo人分配去別位，我交待韋如（大兄二查囝）離職ê hit日，結算薪資ài khah優厚--leh，mā ài請中介公司特別ài揀khah好ê家庭，伊ē kā khang-khuè做kah tsiânn好。我mā beh tshuân紅包hōo Linda，感謝伊三個月來ê辛苦kap真性情。將來若有閒，tsiah koh tńg來tshit-thô，我mā仝款ē kap伊用行路--ê，去Costco，iah是去楓康買伊愛食ê蔬果、魚仔tńg來煮，koh kā ngeh菜、té飯。



#台灣人寫真 專欄，本文使用教育部推薦漢字kap臺灣閩南語羅馬字拼音方案。


台文通訊BONG報310期，2020年1月出刊。








歡迎捐款贊助　李江却台語文教基金會　（捐款thang抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
#台灣人寫真 專欄，本文使用教育部推薦漢字kap臺灣閩南語羅馬字拼音方案。
台文通訊BONG報310期，2020年1月出刊。
台文通訊BONG報310期，2020年1月出刊。
歡迎捐款贊助　李江却台語文教基金會　（捐款thang抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。


歡迎捐款贊助　李江却台語文教基金會　（捐款thang抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：陳榮廷



Tī 2019年8月30 ê「自由廣場」（編按：自由時報ê讀者投書欄），讀著林春發先生hit篇《別傷害我家茉莉》，斯當時，拄老母過身（8月20）無偌久，tsiah beh做告別式（9月初3）niā-niā，想講Linda按6月14拄老母身體tng-leh有sua-sap ê時，伊tsiah來gún兜tàu跤手看顧老母，短短beh三個月ê鬥陣，就kánn-ná是gún兜ê查某囝。Tann，韓國瑜市長koh舞tsit齣--ê（『鳳凰飛--出-去，來一陣雞仔），伊雞tiâu仔bùn久--ah，看ē著--ê lóng是雞。我beh kā 2020年國民黨總統候選人韓國瑜kàn-kiāu：bē-sái傷害gún兜Linda。



到tann，了解Linda ê背景，kap當初「中介」tshuā伊來ê時，所講--ê差m̄-tsiânn-mi̍h，kan-na知影伊24歲，有結婚，放一个囡仔tī厝--裡。初次來台灣niā-niā，伊華語一半句仔，tsîng到tann，gún用手比--ê khah濟講--ê、臆--ê khah濟講清楚--ê。雖bóng人ê素質好歹差真濟，揀mā揀bē盡。當初，我有淡薄仔相信：老母義工做規世人，佛祖kám bē派一个仔天使來kā服侍？有一táu，gún sann-kap加入LINE做朋友，伊mā手機仔píng啊píng叫我加入伊ê Facebook，伊tsiah píng出伊厝內人ê生活相片，伊tsiah講起，伊ê老母tī Saudi阿拉伯做khang-khuè，現此時，伊有一對雙生仔30歲阿姊一个tī台中，另外一个tī台北，mā koh有一个小弟tī台中做khang-khuè，in老母kap姊妹仔mua in『穆斯林』袈裟hip ê相片，看--起-來，淡薄仔神秘koh有suí款。In規个家族翁婿以外，就lóng ài出國趁錢。散國出歹命百姓，in ê勤儉認命值得lán呵咾。Linda tī gún兜，初來ê時就講好伊顧老母、煮飯以外，kan-na清掃一樓就好，其他二到四樓lóng m̄免伊tshap。今年6--月，老母算iáu勇健，我kā伊kap老母載出載入，每工有兩擺出--去，一kái是早起beh 11點載出去買素ê 中晝頓，ē順suà去八卦山se̍h一lìn、下晡時beh五點mā ài坐車出去se̍h-se̍h--leh；見若拜三就tshuā in去台中我ê公司kap老朋友食飯，禮拜日，mā一定車載--leh去台中se̍h一lìn煞買素ê中晝頓，tńg來厝--裡食，tsia-ê固定行程，lóng有Linda tuè前tuè後kā老母tàu扶來扶去。老母ài tshit-thô ê心情伊上知，逐不時，愛笑老母愛出去jalan-jalan（tshit-thô）。Tī 6、7--月中間，老母就liam-mi bē放尿、liam-mi腰骨痛，暝--時起起落落，我插、Linda扶，老母有tang時仔ē kā sueh多謝。講著清掃，伊平時khioh-khioh--leh做，特別感心--ê是，伊hē時間清理老母房間櫥仔內ê衫仔褲，kā規大堆ê 「功德簿」書類、大大細細ê文房四寶、落筆未褙（puè）好、規壘ê毛筆書法宣紙，無路用--ê布袋lok做伙，有路用--ê一領一領手摺好、一項一項排疊hōo好。老母過khuì hit暗（8/20）載tńg來厝--裡，房間電火kā點hōo光iāng-iāng，眠床tshu巾mā kā換新--ê，ē得hōo老母tī家己ê 眠床koh爽爽快快睏一暝，我按心肝窟仔感謝Linda 。以Linda小小年歲，tī短短kah無三個月，老母蹛院Linda就tuè gún出出入入、老母過身後tī靈山寺做佛事tsit段時間，Linda mā按頭至尾lóng在場，伊看盡老人tī尾khuì ê性命活力kap無奈、深刻體驗著異國人情ê溫度。Tī老母告別式拄煞ê斯當時，莫怪伊真m̄甘ê款勢，攑伊ê手，按目睭比到喙phué，意思是：伊流真濟目屎。



Tshiànn「外勞」hōo我真濟啟示。「疼心」是tsit-má全世界講「人權」、講「人道」ê通關語，講白--leh，就是人kap人ê sann-kap疼惜。Tī lán人生ê場合--裡，tshiànn外勞是序大人，人生終其尾上無奈ê幸福，mā hōo纏tuè ê序細吐一下仔khuì。Linda來gún兜了，真歡喜hōo我有tsit个機會，來印證平時lán tshiâng-tsāi攑手贊同人權、phuì喙瀾hia-ê無人道政權ê初心。有錢tshiànn外勞ē得買著啥？Khuì力？時間？Kám有真性情？「外勞」盤山過海來台灣，目的kan-na beh趁人幾sián錢niā-niā，in出賣勞力，了時間，就ài koh出賣尊嚴？我發覺「人ê真性情」ê核心tī「疼心」。Tī tshiànn外勞ê都合，確實，是有歹運--ê抽著「番仔火」，好運--ê抽著「時鐘」，有運氣 ê成數，徛算koh-khah歹運，mā ē得透過「外勞中介」公司ê機制，協助iah是根據合約換人、退出、解約。



Tng當lán慢慢聽講有lán台灣人去澳洲甚至韓國，hōo人tshiànn做lán講ê「台勞」，斯當時，「移工」tsit个名詞tsiah tsiânn做正式tī報紙頂kuân，代替「外勞」ê稱呼，kám講「外勞」過去是帶有一寡輕視ê意涵？Khîng實，「外勞」lóng是外國來ê勞工弱勢者，lán尊重以外koh ài疼惜--in。所致，tī我ê認知中間，輕視就是「外勞」kap顧主ē發生ê濟濟問題，上大ê因端。好欺負tsiânn做虐待？無尊重tsiah ē去kā人性侵害？Linda初來ê時，看伊ê手機仔歹--去，koh買mā真困難，想講伊若bē得kap印尼厝--裡大細聯絡報平安，心內ê鬱卒可知，我tsiah koh kā hōo--人ê舊iPhone討tńg來hōo伊攑。「人ê真性」ê善良kap熱情ē hōo人ē tsiânn做勤快負責。不而過，tī外勞ê顧傭當中，有幾項代誌tio̍h-ài做ē到。第一：「久病不孝囝」，lán家己若tshiâng-tsāi對待虛弱ê爸母大細聲，「外勞」ē tuè leh學，無可能ē用真性情對待lán序大。第二，用「疼心」善待「外勞」，íng-íng ē催化in「人ê真性情」，做好in纏tuè lán虛弱年老爸母ê khang-khuè。Tshiànn外勞是雜細khang-khuè hōo in打理、幫贊lán扶插序大、pun-phenn lán體力ê負擔，hōo lán有抽退，m̄-thang全部推sak hōo--in，若無kap kā老人送去安養院，kám有啥差別。「外勞」終其尾tio̍h-ài tsiânn做lán家庭ê一份子，伊ê生活起居除了做khang-khuè以外，仝款ài有安歇ê時間，tī做伙生活中ke一份疼心是必要--ê。第三：kā厝內ê金銀財寶收拾妥當，考驗人性貪婪 ，是無必要--ê。第四：sann-kap交換生活經驗、學講一半句仔in ê話，減少in tī他鄉ê生疏，án-ne做伙--起-來ē koh-khah貼心。



「Jalan-jalan散步」，老母tshiâng-tsāi討beh外口tshit-thô，tsit句印尼話hōo Linda聽--起-來真親切，真好奇koh好笑。「讚」、「Terima-kasih多謝」、「sakit痛」報伊知老母佗位leh艱苦，「我來」（ài出力--ê hōo--我）、「你去歇睏」、「我來抱老母」mā tsiânn做我開合喙ê口頭話語。有Linda tàu扶插老母，不比進前孤跤手tiānn-tiānn忝規工，不而過，tī半暝老母iáu是小可仔就huah-hiu、叫我ê名，我睏tī客廳mā m̄ bat一暝到天光。Gún三頓食si̍t比進前koh-khah照起工，bē得kan-na配合老母tshuân素食就好。Linda khioh-khioh--leh做，hōo gún兜上無sio-siāng--ê，是厝內變清氣--ah。「人ê真性情」是m̄是tī gún兜tng-leh發揮？



Koh無幾工（9/9），Linda就ài koh hōo人分配去別位，我交待韋如（大兄二查囝）離職ê hit日，結算薪資ài khah優厚--leh，mā ài請中介公司特別ài揀khah好ê家庭，伊ē kā khang-khuè做kah tsiânn好。我mā beh tshuân紅包hōo Linda，感謝伊三個月來ê辛苦kap真性情。將來若有閒，tsiah koh tńg來tshit-thô，我mā仝款ē kap伊用行路--ê，去Costco，iah是去楓康買伊愛食ê蔬果、魚仔tńg來煮，koh kā ngeh菜、té飯。



#台灣人寫真 專欄，本文使用教育部推薦漢字kap臺灣閩南語羅馬字拼音方案。


台文通訊BONG報310期，2020年1月出刊。








歡迎捐款贊助　李江却台語文教基金會　（捐款thang抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
