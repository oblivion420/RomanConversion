台文通訊BONG報: 早齋
作者：陳文仲

（作者是永和小小書房台文讀寫班結業學員）

我是一个記持tsiânn bái ê人，幾若冬前ê代誌tiānn-tiānn無啥ē記--得，尤其是國校仔二年進前ê代誌，無一層有淡薄仔記憶tī我ê頭殼內。我幼囡仔ê時tsūn是蹛tī姑丈in兜，姑丈是外省仔，規家伙仔lóng講華語，in lóng叫我『傻瓜』。M̄免我ke講啥，逐家就知影我細漢有偌gōng--ah。

是按怎我細漢ē tsiah gōng neh？凡勢是因為三歲ê時，頭殼燒歹--去。三歲ê時tsūn，我去致著日本腦炎，hit當時，若去致著日本腦炎，是無啥mih藥仔thang醫，ia̍h就是講差不多穩死--ê。聽阿母講，我不時就燒kah tsiânn kuân，大筒--ê吊規工，若khah燒退，無一時仔，隨koh烘kuân。無幾工就ài抽龍骨髓來檢查病菌ê數量，hit-tang-tsūn ê技術無tsit-má tsiah好，龍骨髓抽了後ē昏昏死死--去，ài tsiok久tsiah ē精神。

仝一間病房，兩三工就有囡仔過身，我ê身體愈來愈lám，阿母mā愈來愈煩惱。醫生苦勸阮阿母mài koh醫--ah，伊講若有機會好--起-來，tshenn-mê、é-káu iah是臭耳聾，有--ê無--ê，lóng歹講。做人老母哪有可能ē放棄家己ê囡仔--leh？就án-ne，我ê病一工拖過一工，lóng無khah好。

有一工，醫生kā阿母講，最近病院有進一款新ê藥仔，注--落若有效，m̄免偌久就ē精神，若是無效，mā有可能liam-mi過身，問阿母beh試看māi--無？阿母mā無啥mih法度--ah，姑不而將答應醫生試看māi--leh。Hit暗，阿母跪tī病房外口kā天公伯仔求規暝，講若hōo我好--起來，阿母就beh一世人食早齋。凡勢天公伯--à去hōo阮阿母感動--著，隔tńg工透早，我就精神--ah，身體mā沓沓仔好--ah。阿母mā逐工食早齋到tsit-má。
#心內話 專欄，本文使用教育部推薦漢字kap臺灣閩南語羅馬字拼音方案。台文通訊BONG報329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：陳文仲（作者是永和小小書房台文讀寫班結業學員）我是一个記持tsiânn bái ê人，幾若冬前ê代誌tiānn-tiānn無啥ē記--得，尤其是國校仔二年進前ê代誌，無一層有淡薄仔記憶tī我ê頭殼內。我幼囡仔ê時tsūn是蹛tī姑丈in兜，姑丈是外省仔，規家伙仔lóng講華語，in lóng叫我『傻瓜』。M̄免我ke講啥，逐家就知影我細漢有偌gōng--ah。是按怎我細漢ē tsiah gōng neh？凡勢是因為三歲ê時，頭殼燒歹--去。三歲ê時tsūn，我去致著日本腦炎，hit當時，若去致著日本腦炎，是無啥mih藥仔thang醫，ia̍h就是講差不多穩死--ê。聽阿母講，我不時就燒kah tsiânn kuân，大筒--ê吊規工，若khah燒退，無一時仔，隨koh烘kuân。無幾工就ài抽龍骨髓來檢查病菌ê數量，hit-tang-tsūn ê技術無tsit-má tsiah好，龍骨髓抽了後ē昏昏死死--去，ài tsiok久tsiah ē精神。仝一間病房，兩三工就有囡仔過身，我ê身體愈來愈lám，阿母mā愈來愈煩惱。醫生苦勸阮阿母mài koh醫--ah，伊講若有機會好--起-來，tshenn-mê、é-káu iah是臭耳聾，有--ê無--ê，lóng歹講。做人老母哪有可能ē放棄家己ê囡仔--leh？就án-ne，我ê病一工拖過一工，lóng無khah好。有一工，醫生kā阿母講，最近病院有進一款新ê藥仔，注--落若有效，m̄免偌久就ē精神，若是無效，mā有可能liam-mi過身，問阿母beh試看māi--無？阿母mā無啥mih法度--ah，姑不而將答應醫生試看māi--leh。Hit暗，阿母跪tī病房外口kā天公伯仔求規暝，講若hōo我好--起來，阿母就beh一世人食早齋。凡勢天公伯--à去hōo阮阿母感動--著，隔tńg工透早，我就精神--ah，身體mā沓沓仔好--ah。阿母mā逐工食早齋到tsit-má。#心內話 專欄，本文使用教育部推薦漢字kap臺灣閩南語羅馬字拼音方案。台文通訊BONG報329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
#心內話 專欄，本文使用教育部推薦漢字kap臺灣閩南語羅馬字拼音方案。
台文通訊BONG報329期，2021年8月出刊。


