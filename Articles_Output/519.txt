台文通訊BONG報: 白腹仔（『台灣刺鼠』）

#台灣動物記事 專欄，本文使用教育部推薦漢字kap臺灣閩南語羅馬字拼音方案。
台文通訊BONG報312期，2020年3月出刊。



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：易俊宏



（圖片來源:台北市生物多樣性資料庫http://tpbiodiversity.lifescience.ntu.edu.tw/index.htm  攝影者：柯佳吟 ）



有leh看tsit个專欄ê朋友一定ē感覺tsiânn奇怪：為啥mi̍h頂個月ê專欄已經寫過「白腹仔」，但是hit擺是講是『高山白腹鼠』，tsit擺suah來講是『台灣刺鼠』？

當初ē開始寫tsit个專欄，就是想beh來連結過去lán台灣先輩ê文化、kap現在生物學ê智識。Lán台灣有tsiânn濟在種ê動物，過去ê先輩是按怎來稱呼？現此時tsia-ê動物是面對啥mih狀況？透過寫專欄，我mā想beh分享一寡生態、環保ê智識。

過去有講著bā-hio̍h、暗光鳥，tsit款「文化概念」kap「生物分類」無sio仝ê案例。Tsit個月ê專欄mā是仝款ê情形：以前台灣先輩講ê「niáu鼠」是leh講『囓齒目鼠總科』內底所有ê動物；「白腹仔」下面『白腹鼠屬』ê niáu鼠。實際上『白腹鼠屬』下面mā只有兩種動物niā-niā，就是『高山白腹鼠』kap『台灣刺鼠』。看tse名就知，in腹肚毛是白色--ê，上大無仝ê所在是『高山白腹鼠』蹛tī海拔1,500公尺以上kuân ê所在、1,500公尺以下是『台灣刺鼠』活動ê所在。但是兩種「白腹仔」lóng是台灣tsiah有ê品種，而且『台灣刺鼠』ê學名號做「coninga」、唸--起-來就kap「國姓爺」ê台語sio-siāng，可能是以前阿啄仔來台灣ê時，想beh號一个台灣特色ê名，就揀著一个lán台灣tsiah有ê詞。

白腹仔伊主要是食種子、樹葉、樹ínn、樹子，mā ē-hiáu掠蟲thuā來食。除了tī地面nǹg來nǹg去，in mā ē-hiáu peh樹仔，為著tī kuân處bē重khi爿，in ê尾溜mā tsiânn長，ē kap身軀相當。In ê年歲差不多上濟年半、兩年niā-niā，一擺ē-tàng生三、四隻幼囝，目前是生存iáu未有危險。

頂個月有講--過，台灣ê niáu鼠差不多有十規種，白腹仔lóng是內底khah大隻--ê，『台灣刺鼠』ê身軀ē-tàng生到20公分左右；高山白腹仔kha-tsiah-phiann ê毛色khah烏、tsit個月講--著ê白腹仔kha-tsiah-phiann毛色kap咖啡色khah近。Ē叫in 『台灣刺鼠』mā是leh講in ê毛：in kha-tsiah-phiann ê毛有一寡khah tīng、khah粗，kánn-ná毛中有刺仝款，但是為啥mi̍h台語無直接叫in「刺鼠」--leh？因為「刺鼠」講--ê是『刺蝟』--lah！





#台灣動物記事 專欄，本文使用教育部推薦漢字kap臺灣閩南語羅馬字拼音方案。

台文通訊BONG報312期，2020年3月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
