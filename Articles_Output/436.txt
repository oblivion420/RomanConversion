台文通訊BONG報: 我囡仔時代ê中晝放學
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：鍾育紋

中晝12點，散學ê鐘仔聲一tân，導師若講ē-i̋ng去排隊--ah，所有ê囡仔m̄管是ài揹冊包仔ê低年仔，iah是e晡koh ài tńg來上課ê kuân年仔，lóng mā三步做兩步行，用上緊ê速度到校門口ê大埕hia，恬靜仔恬靜照順序排好勢，thìng候導護老師宣佈ē-tàng起行。Ē記得hit-tang-tsūn逐家ê目色lóng tsiok金--ê，互相使目尾提醒ài kā隊伍排hōo整齊，上好是hōo導護老師宣佈講：「今仔日福田里ê排隊上乖，來，lín先行！」Guán tsit隊--ê就歡喜kah喙笑目笑，隨个仔隨个m̄敢出聲緊tuè隊伍直直行。Hit个時tsūn逐家想--ê應該lóng sio-siâng——跤步m̄-thang tshiân、緊趕到厝就tio̍h--ah。啥mih se̍h去kám仔店小趖一下iah是先去lim一杯仔涼--ê tsiah來tńg，lóng mā是「天落紅雨馬發角」——無可能ê代誌--lah！

Tse是啥mih情形？Tse就是我讀國校仔時代學校中晝放學ê現場。是按怎guán ē乖kah tsit號形？Kám是因為逐家tng-leh大、腹肚iau kah擋bē tiâu，kan-na想beh趕緊食晝？M̄是ōo！上主要是為著電視tī中晝12點到12點半，beh搬黃俊雄布袋戲--lah！若是跤手siunn過慢鈍， uànn tńg--去你就免看！Guán tsit鄰--ê有kā算--過，若準講有才調準時出發，差不多片頭ê歌唱煞了兩、三分鐘就ē到厝，布袋戲tshím開始ê時koh ē kā前一工ê劇情小交代--一-下，所以guán hit時接leh看iáu算是無落勾--去。講到tsia，guán就tsiok欣羨hit幾鄰仔蹛tī庄頭、離學校上近ê同學，聽講有ê tī片頭曲iáu leh唱ê時就到厝--ah，thài ē有tsiah好空ê代誌？

Guán兜是做生理--ê，kap一般ê人家厝無仝，電視是囥tī店頭tsit爿，我到厝ê時，有幾个仔蹛庄尾ê囡仔ē tuè leh徛tī guán兜鐵門仔邊，就tshāi tī hia m̄願走，目睭koh對guán兜ê電視tsia金金siòng，逐家lóng mā看kah神神神。M̄-koh廣告ê時間若到，in就跤底抹油走kánn-ná飛--leh，趁廣告ê時間緊tsông tńg去隨人ê厝--裡接leh繼續看電視。拄開始，kan-na有一兩个仔tī guán兜門口做伙看，無偌久了後suah變做七八个，koh lóng是我無熟sāi ê kuân年級--ê，食飯ê時tsūn有人tī邊--a leh siòng，雖bóng知影m̄是leh看--我，我mā是感覺礙虐礙虐。我偷偷仔kā阿母講ē-i̋ng叫in mài徛tī lán兜門跤口--無，阿母suah文文仔笑，tsiah開喙講：「無要緊--lah！Hōo in看一下仔電視mā bē按怎啊！廣告ê時你beh叫人mài走，人mā是無愛留--落-來--ê ōo！」


#光景bóng uē 專欄，本文使用教育部推薦漢字kap臺灣閩南語羅馬字拼音方案。
台文通訊BONG報304期，2019年7月出刊。



歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。


郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
