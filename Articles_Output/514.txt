台文通訊BONG報: 蔣介石
Sann-kap讀小說專欄，本文使用教育部推薦漢字kap白話字。
台文通訊BONG報311期，2020年2月出刊。
台文通訊BONG報311期，2020年2月出刊。
歡迎捐款贊助　李江却台語文教基金會　（捐款thang抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。


歡迎捐款贊助　李江却台語文教基金會　（捐款thang抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：邱偉欣

聽著電鈴ê聲，蔣介石倒手kā字寫kah滿滿ê紙條仔，chhio̍k做規丸khian踮塗跤。

伊小等beh去kā逐家講話。雖bóng beh講啥mi̍h，心肝內早就有主意，m̄-koh，he話句一定ài講kah chiok súi，chit-má iáu無夠。詞彙，韻律，節奏，幾若百張紙條仔伊to寫--過，koh lóng拍叉。無滿意，踏跤步，喙ta，chit-má賰10分鐘，半點鐘前電鈴就開始giang，chit擺是第11擺，對方駛車beh來kā渡，taⁿ，大力挵門--ah，無開門，無緊出發，恐驚ē bē赴。

下晡3點過10分，延chhiân beh 20分，人已經chhah-chhah-chhah，蔣介石一下出現，現場pho̍k仔聲ná ngiâ神廟會ê連珠炮響bē停。Chia是一間冊店，伊今仔日來，是beh講演koh為伊ê讀者tī冊頂簽名。

蔣介石是一个小說家。幾冬前伊出版ê第一本小說就轟動全台灣。小說寫了好，koh hông提去改編拍電影。Sòa--來幾冬，kan-ta tī報紙看著伊有寫一寡lân-san ê短篇；今年是伊第二本小說出版，果然無hō͘逐家失望，受歡迎ê程度比頂一本重倍koh重倍。「好ê小說秘訣是啥mi̍h？伊講，用性命去栽，用血去沃，án-ne大欉--起-來ê小說自然ē ām，小說若ām，鳥隻就ē來歇，人讀--著就感覺有phong-phài kap偉大ê生活teh行；我寫ê小說就是án-ne。」

「蔣介石ê頭毛永遠lóng是三分頭，伊講án-ne上好整理。只要出門，不管是買早頓，iah是piàⁿ pùn-sò，伊lóng一定穿插pih-chah；伊講體面是做人上基本ê款式，ài先知影做人，chiah學ē-hiáu做一个小說家。」

頂個月，記者kā伊訪談，內容發表tī雜誌頂。伊chit-má ná讀ná感覺記者寫--ê bē輸是別人。相片hip了bē bái，是講，hit張相伊金金siòng 15分鐘久，soah感覺hit个氣質無成伊家己，顛倒成一个小說家，ā是一个阿兵哥，或者是某mí動物？

今仔日講演了後，讀者ê熱情hō͘伊感覺真忝。尤其是一个查某囡仔，少年，天真美麗，koh表現出對伊ê意愛，hō͘伊心頭頂有興奮kap冷靜ê兩款思量teh冤家。最後，理智大勝利，伊決定為chit个查某囡仔駛暝車寫一篇小說。

未來ê兩禮拜，逐暝伊to án-ne。到kah小說完成，伊chiah thang好好仔睏一醒。

「Hiah-nī súi，hiah-nī溫純ê查某囡仔，我竟然tī小說內底用hiah-nī酷橫ê手段kā伊刣--死！」

伊坐tī冊桌頭前，目屎ná流ná ak-chak，便想著小說--裡女主角ê形影，喙角koh ē khiàu--一-下；tam著珠淚鹹鹹，chiah知家己iáu teh流目屎。伊就án-ne有體無魂過一禮拜。

終其尾，伊決定去kā警察自首，講伊最近刣死人。「雖然無血無死體，m̄-koh我確實kā伊刣--死--lah！」

值班ê警察一下就kā認--出-來，「你kám m̄是hit个大作家，蔣介石？」

警察聽伊講自首ê理由講了，笑kah擋bē tiâu，「我beh自首！」「你m̄免自首，m̄免做啥mih筆錄，緊tńg--去hohⁿ！」

「我beh自首！」

Hoe半埔，尾--à警察起性地kā hò͘--出-去。

蔣介石真傷心，感覺家己hō͘世界放sak！

暗時ê電視新聞竟然kā作家自首ê消息當做笑詼teh放送！

「Chia-ê警察真夭壽，隨去kā記者講，實在hiau-hēng！Hiau-hēng！Hiau-hēng啊！」

蔣介石滿腹憤火無tè tháu，兇狂就sa一張紙來，開始寫！直直寫！Kā hit間警察衙，kā剾洗--伊、供體--伊ê警察lóng寫寫--出-來！Hō͘警察衙火燒厝！大力kā in寫--入-去，用筆kā in燒燒--死！

無到半冬，蔣介石kā chit兩篇大哀傷、大憤慨ê作品kap做伙，beh出版第三本ê小說--ah！

新小說仝款轟動全台灣，網路電視雜誌lóng teh報：文壇奇才蔣介石，人人呵咾kah tak舌。

好光景無到一月日，檢察官chhōa規陣警察來掠蔣介石，講伊ê小說內容kap過去半冬ê兩件刑事案件仝款，憢疑伊是嫌犯。

「小說哪ē-sái chiâⁿ做證據掠--人？」

「無，你看che是啥？」

檢察官提出相片hō͘看。蔣介石chhoah一tiô：伊看著hit个姑娘悽慘死ê模樣，看著he警察衙燒kah 賰火lo͘。「你是m̄是kā按怎計畫，按怎刣割hit个姑娘， 按怎放火燒厝ê細節lóng寫入去小說？人是你刣--ê，火是你放--ê，tio̍h--無？」檢察官真受氣kā質問。

蔣介石就án-ne hông掠--去。

到kah開庭ê hit工，法院ê人是chhah-chhah-chhah，逐家hōa-hōa滾，bē輸蔣介石khah早講演時ê hit樣。入來到法庭，人坐kah tīⁿ-tīⁿ-tīⁿ，逐家lóng chhoân好筆kap紙beh來記錄in等--一-下所聽--著ê一切。蔣介石一下出現，現場soah連chhi̍h-bú-chhi̍h-chhuh ê聲mā恬--去。

法官起頭問--ê，淡薄仔無聊。犯罪ê部份，蔣介石雖是無閃避mā lóng無承認。

法官講：「檢察官tī你蹛ê所在，chhiau著幾若百張批。逐張lóng寫hō͘無仝人，內容lóng是咒讖。你kám ē用得解soeh--一-下，chia-ê批是按怎？」

蔣介石攑頭--起-來：「Hia-ê批是我大學ê時chūn寫--ê。In lóng是hit-chūn欺負--我ê人，m̄-nā kā我譏刺，koh ē kā我ê mi̍h件提去藏，笑我無chhit仔，講我考試作弊，hō͘我無朋友……」

「好！……」

「我iáu未講完，」蔣介石m̄ chhap法官ê意思，繼續講，「我因為án-ne去看心理醫生。醫生kā我講，我m̄-thang koh想beh自殺，mā m̄-thang想beh刣人，不如提一張紙kā對in ê恨lóng寫做批信，koh kā燒棄sak，án-ne凡勢就ē-sái得著tháu放。我照醫生ê hoan咐去做，果然有效！我kā in lóng燒燒棄sak，賰hia-ê批，後--來chiâⁿ做我寫小說ê養分。」

檢察官聽到chia chùn一下椅仔險péng--過：「你……kā批留--落-來，hia-ê人lóng hō͘你燒--死？」

「Hehⁿ啊！按怎？Kám有m̄-tio̍h？」

到chia，規間法庭ê人pō-pîn掠狂，「殺人魔！」「心理變態！」……

蔣介石hō͘人押tńg去拘留進前，se̍h一liàn kā全部ê人siòng：「我ē kā lín lóng寫入去我ê小說內底。」
                                                    




Sann-kap讀小說專欄，本文使用教育部推薦漢字kap白話字。


台文通訊BONG報311期，2020年2月出刊。








歡迎捐款贊助　李江却台語文教基金會　（捐款thang抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
