台文通訊BONG報: 談gún小妹晴美
作者：黃文雄

註：本文原文是華文，作者2018年4月初8交hōo本刊總編輯陳豐惠台譯；為beh保留作者腔口特色，部份羅馬字照作者所講--ê拍。

各位海外同胞，感謝逐家án-ne疼惜晴美，án-ne熱心來參加tsit个追思會，我代表黃--家，mā代表已經tī天頂ê晴美，tī tsia向逐家seh謝。非常感謝！

Tī台灣人民追求自由民主、追求獨立自主ê歷史內面，1970年發生ê「刺蔣」，已經是半世紀前ê代誌，buē輸某一種ê「史前史」。台大歷史系ê周婉窈教授最近有講，一直到三一八太陽花hit幾年，tī台灣民主運動內，女性一直kan-na有「背景式ê存在」，半世紀前ê「刺蔣」自然更加是án-ne。晴美ê事蹟m̄是完全無人知，m̄-koh通常是kan-na一部份niâ。今仔日我想beh就伊1970年以後ê一生分做三段，簡單講--一-下，希望幫助逐家對伊有khah完整ê認識kap了解。



第一段是1970年ê「刺蔣」。雖然「刺蔣」是對獨裁政權主動ê攻擊，m̄是被動ê受難，tsiânn濟人對伊ê角色íng-íng有一點仔就是政治犯ê家屬。Tse當然也是事實，但是晴美ê角色絕對m̄是kan-na án-ne niā-niā。伊tī-leh刺蔣小組內面是一个全面ê參與者，一个full partner。我無時間報告細節，kan-na ē用得舉一个例。譬如講，為著防備暗殺現場有便衣ê『暗樁』kap臨時檢查，銃是囥tī伊ê皮包內，tse是伊想--出-來--ê。前一日去Hotel Plaza偵察，也是我kap伊做一下進行--ê。Beh按怎手--裡提飲料（看--起-來khah成一般ê遊客），必要ê時按怎裝做情人交銃……lóng是伊ê設計。



暗殺不幸失敗了後，我hām鄭自才hōo警察掠--去，伊ê tsiânn濟khang-khì tsiah beh開始niā-niā。譬如講，伊厝內iáu有另外一枝銃必須khah緊處理hìnn-sak；khah免講逐家也想ē到ê其他tsiânn濟代誌，tshiànn律師、探獄種種等等。Hōo人tsiânn感動--ê是，伊tsiânn早就有萬一ê拍算，已經安排好tī一間Montessori School教冊，thang飼伊家己kap兩个囝兒。



我想beh講ê第二段，tuì鄭自才得著瑞典ê政治庇護開始。1971年11--月晴美也tshuā兩个囡仔去瑞典，但是半年後美國政府就開始要求引渡自才。雖然因為兩个性格buē ha̍h，晴美早就想beh離婚，但是自才落難，伊就離婚ê代誌馬上就囥leh一爿，全力支持自才，因為救援——尤其是國際救援—— ê khang-khì需要有伊去扮演牽手ê必要角色，tī瑞典、tī倫敦、tī美國，tuì 1971年到1974年底自才假釋出獄為止。Tsit段「萬里救夫」是khah濟人知影，也受著感動ê一段，但是少數人知影、盡量無愛去講--ê是，自才出獄tńg來瑞典以後，in兩个就先分居tsiah辦離婚。有ê人有tsit款ê『顧忌』，buē輸兩个若無koh做一个，「萬里救夫」ê故事就無hiah-nī完美。事實上先分居tsiah離婚以後，1976年鄭自才hām吳清桂女士結婚、生一个囝；1991年晴美也kap瑞典ê公共雕塑家Percy Andersson結婚，兩家互動親密，清桂hām晴美也變做親近ê好姊妹。Lán beh拍倒蔣政權，目的之一是hōo社會文化有進步ê空間。比起堅守『賢妻良母、萬里救夫』ê傳統期待，tse kám m̄ tsiah是一个khah文明、khah進步、khah美滿ê結局？Tse是晴美tsit位女權主義者ê一面，我一定ài講--出-來。



Tsit兩段了後，我一定ài講晴美人生ê第三段，tse是tsiânn少人知影ê一段。Tī-leh救援自才ê過程中，晴美熟sāi buē少國際ê進步人士，尤其是瑞典ê進步人士，伊ê翁婿Percy tsit个公共雕塑家就是其中ê一个。伊kap Percy結婚前、結婚後，lóng總生活tī進步人士ê箍仔內，所過--ê是一个非常有意義ê日子。Tsit个箍仔內ê人lóng是國際主義者，關心ê對象當然也包括台灣。譬如講，台灣對瑞典tsit个福利國家有趣味ê人buē少，in去瑞典ê時，m̄-nā ē受著in（Percy hām晴美）ê接待，也受著in箍仔內朋友ê協助。我無時間講細節，但是我ē用得講晴美m̄-nā是台灣ê晴美，tī-leh伊人生上尾仔一段，晴美也是國際ê晴美，雖然伊對台灣iáu是有khah偏心。譬如講，有機會tńg來台灣了後，一向關心母語存亡ê伊，隨就投入救台灣母語ê運動。Tī故鄉最近出版紀念（晴美）ê文集，逐家iáu有法度看著伊母語ê寫作。



雖然晴美最後幾年有tio̍h著Alzheimer’s（編按：『阿茲海默症』），但是有一个愛--伊ê翁婿kap國際同志，同時也因為失憶，因為無必要操煩，事實上，有時伊看--起-來顛倒khah快樂、甚至khah少年；最後ê『大動脈病變』，也kan-na有一、兩日ê艱苦niā-niā。雖然伊經歷過tsiânn濟hōo人疼惜、也hōo人欽佩ê苦難，但是整體講--起-來，我tsit个大兄kan-na ē用得án-ne講：我tsit个154公分ê小妹，伊ê人生，是一个精彩ê人生、一个有意義ê人生、一个ē值得celebrate ê人生。

我án-ne講，可能有一寡愛小妹兼同志ê阿兄安慰家己ê成份，但是無論是m̄是án-ne，我相信tse tsiah是一个khah完整、khah完全ê晴美ê圖像。我希望逐家為晴美ê過身m̄甘、思念以外，繼續為台灣拍拚ê時tsūn，頭殼內ê晴美是tsit款ê圖像。

感謝，非常感謝！







#台灣寫真 專欄，本文使用教育部推薦漢字kap傳統白話字方案。




台文通訊BONG報314期，2020年5月出刊。














歡迎捐款贊助　#李江却台語文教基金會　（捐款thang抵稅，匯款了後請通知02-23112199）





線上捐款(定期定額) https://ppt.cc/fF5bhx





線上捐款(單筆) https://ppt.cc/fcycox











郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會








李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。











◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
#台灣寫真 專欄，本文使用教育部推薦漢字kap傳統白話字方案。




台文通訊BONG報314期，2020年5月出刊。














歡迎捐款贊助　#李江却台語文教基金會　（捐款thang抵稅，匯款了後請通知02-23112199）





線上捐款(定期定額) https://ppt.cc/fF5bhx





線上捐款(單筆) https://ppt.cc/fcycox











郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會








李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。











◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
#台灣寫真 專欄，本文使用教育部推薦漢字kap傳統白話字方案。




台文通訊BONG報314期，2020年5月出刊。














歡迎捐款贊助　#李江却台語文教基金會　（捐款thang抵稅，匯款了後請通知02-23112199）





線上捐款(定期定額) https://ppt.cc/fF5bhx





線上捐款(單筆) https://ppt.cc/fcycox











郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會








李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。











◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
台文通訊BONG報314期，2020年5月出刊。


歡迎捐款贊助　#李江却台語文教基金會　（捐款thang抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。


作者：黃文雄



註：本文原文是華文，作者2018年4月初8交hōo本刊總編輯陳豐惠台譯；為beh保留作者腔口特色，部份羅馬字照作者所講--ê拍。



各位海外同胞，感謝逐家án-ne疼惜晴美，án-ne熱心來參加tsit个追思會，我代表黃--家，mā代表已經tī天頂ê晴美，tī tsia向逐家seh謝。非常感謝！



Tī台灣人民追求自由民主、追求獨立自主ê歷史內面，1970年發生ê「刺蔣」，已經是半世紀前ê代誌，buē輸某一種ê「史前史」。台大歷史系ê周婉窈教授最近有講，一直到三一八太陽花hit幾年，tī台灣民主運動內，女性一直kan-na有「背景式ê存在」，半世紀前ê「刺蔣」自然更加是án-ne。晴美ê事蹟m̄是完全無人知，m̄-koh通常是kan-na一部份niâ。今仔日我想beh就伊1970年以後ê一生分做三段，簡單講--一-下，希望幫助逐家對伊有khah完整ê認識kap了解。




黃晴美最後一擺回國，kap阿兄黃文雄去釣魚。圖片提供／《天涯．人間．晴美：黃晴美紀念文集》，ISBN：9789578018426 ，前衛出版社






第一段是1970年ê「刺蔣」。雖然「刺蔣」是對獨裁政權主動ê攻擊，m̄是被動ê受難，tsiânn濟人對伊ê角色íng-íng有一點仔就是政治犯ê家屬。Tse當然也是事實，但是晴美ê角色絕對m̄是kan-na án-ne niā-niā。伊tī-leh刺蔣小組內面是一个全面ê參與者，一个full partner。我無時間報告細節，kan-na ē用得舉一个例。譬如講，為著防備暗殺現場有便衣ê『暗樁』kap臨時檢查，銃是囥tī伊ê皮包內，tse是伊想--出-來--ê。前一日去Hotel Plaza偵察，也是我kap伊做一下進行--ê。Beh按怎手--裡提飲料（看--起-來khah成一般ê遊客），必要ê時按怎裝做情人交銃……lóng是伊ê設計。




黃晴美tī瑞典Langholmen監獄外，絕食抗議鄭自才hông引渡去美國，1972年9月初1，Aftonbladet報導。






暗殺不幸失敗了後，我hām鄭自才hōo警察掠--去，伊ê tsiânn濟khang-khì tsiah beh開始niā-niā。譬如講，伊厝內iáu有另外一枝銃必須khah緊處理hìnn-sak；khah免講逐家也想ē到ê其他tsiânn濟代誌，tshiànn律師、探獄種種等等。Hōo人tsiânn感動--ê是，伊tsiânn早就有萬一ê拍算，已經安排好tī一間Montessori School教冊，thang飼伊家己kap兩个囝兒。









我想beh講ê第二段，tuì鄭自才得著瑞典ê政治庇護開始。1971年11--月晴美也tshuā兩个囡仔去瑞典，但是半年後美國政府就開始要求引渡自才。雖然因為兩个性格buē ha̍h，晴美早就想beh離婚，但是自才落難，伊就離婚ê代誌馬上就囥leh一爿，全力支持自才，因為救援——尤其是國際救援—— ê khang-khì需要有伊去扮演牽手ê必要角色，tī瑞典、tī倫敦、tī美國，tuì 1971年到1974年底自才假釋出獄為止。Tsit段「萬里救夫」是khah濟人知影，也受著感動ê一段，但是少數人知影、盡量無愛去講--ê是，自才出獄tńg來瑞典以後，in兩个就先分居tsiah辦離婚。有ê人有tsit款ê『顧忌』，buē輸兩个若無koh做一个，「萬里救夫」ê故事就無hiah-nī完美。事實上先分居tsiah離婚以後，1976年鄭自才hām吳清桂女士結婚、生一个囝；1991年晴美也kap瑞典ê公共雕塑家Percy Andersson結婚，兩家互動親密，清桂hām晴美也變做親近ê好姊妹。Lán beh拍倒蔣政權，目的之一是hōo社會文化有進步ê空間。比起堅守『賢妻良母、萬里救夫』ê傳統期待，tse kám m̄ tsiah是一个khah文明、khah進步、khah美滿ê結局？Tse是晴美tsit位女權主義者ê一面，我一定ài講--出-來。




2000年回國ê時，kap阿兄文雄（倒爿第三个）、翁婿Percy（倒爿第二个）、日青（前排）、日傑（倒爿第一个）、囝婿（正爿第一个）、新婦（倒爿第四个）kap部份孫仔、查某孫。






Tsit兩段了後，我一定ài講晴美人生ê第三段，tse是tsiânn少人知影ê一段。Tī-leh救援自才ê過程中，晴美熟sāi buē少國際ê進步人士，尤其是瑞典ê進步人士，伊ê翁婿Percy tsit个公共雕塑家就是其中ê一个。伊kap Percy結婚前、結婚後，lóng總生活tī進步人士ê箍仔內，所過--ê是一个非常有意義ê日子。Tsit个箍仔內ê人lóng是國際主義者，關心ê對象當然也包括台灣。譬如講，台灣對瑞典tsit个福利國家有趣味ê人buē少，in去瑞典ê時，m̄-nā ē受著in（Percy hām晴美）ê接待，也受著in箍仔內朋友ê協助。我無時間講細節，但是我ē用得講晴美m̄-nā是台灣ê晴美，tī-leh伊人生上尾仔一段，晴美也是國際ê晴美，雖然伊對台灣iáu是有khah偏心。譬如講，有機會tńg來台灣了後，一向關心母語存亡ê伊，隨就投入救台灣母語ê運動。Tī故鄉最近出版紀念（晴美）ê文集，逐家iáu有法度看著伊母語ê寫作。




2004年3--月，李江却台語文教基金會舉辦「台文通訊海內外讀者kap編者聯誼會」，黃晴美（第一排正爿算--來第一位）特別tuì瑞典tńg來參加。






雖然晴美最後幾年有tio̍h著Alzheimer’s（編按：『阿茲海默症』），但是有一个愛--伊ê翁婿kap國際同志，同時也因為失憶，因為無必要操煩，事實上，有時伊看--起-來顛倒khah快樂、甚至khah少年；最後ê『大動脈病變』，也kan-na有一、兩日ê艱苦niā-niā。雖然伊經歷過tsiânn濟hōo人疼惜、也hōo人欽佩ê苦難，但是整體講--起-來，我tsit个大兄kan-na ē用得án-ne講：我tsit个154公分ê小妹，伊ê人生，是一个精彩ê人生、一个有意義ê人生、一个ē值得celebrate ê人生。



我án-ne講，可能有一寡愛小妹兼同志ê阿兄安慰家己ê成份，但是無論是m̄是án-ne，我相信tse tsiah是一个khah完整、khah完全ê晴美ê圖像。我希望逐家為晴美ê過身m̄甘、思念以外，繼續為台灣拍拚ê時tsūn，頭殼內ê晴美是tsit款ê圖像。



感謝，非常感謝！







#台灣寫真 專欄，本文使用教育部推薦漢字kap傳統白話字方案。




台文通訊BONG報314期，2020年5月出刊。














歡迎捐款贊助　#李江却台語文教基金會　（捐款thang抵稅，匯款了後請通知02-23112199）





線上捐款(定期定額) https://ppt.cc/fF5bhx





線上捐款(單筆) https://ppt.cc/fcycox











郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會








李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。











◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
