台文通訊BONG報: 家己鉸頭毛
作者：田美瑜

印象中，tú結婚ê時tsūn，我bat替翁婿鉸一擺頭毛。因為伊ê頭毛真濟koh khiû，鉸頭毛了後，掃塗跤ài掃規半晡真麻煩。雖bóng，翁婿一直呵咾我鉸了真好，我lóng講，別人鉸是「一日剃頭，三日緣投」，hōo我鉸頭毛是「一日剃頭，三日giàn頭」，所以規氣去hōo別人鉸khah ē和koh輕鬆。

不而過，我ê兩个囡仔tuì國小到大學，in ê頭毛lóng是我鉸--ê。M̄是我ê技術tsiânn讚，是因為以早奶母ē替in鉸，換我家己tshuā ê時tsūn，第一擺hōo in去剃頭店鉸頭毛，頭家kā頭毛lu siunn短，in真bē慣勢，所以鉸頭毛就變做我ê khang-khuè--ah。其實，我lóng是普略仔鉸--一-下，tsiah-koh用拍層ê鉸刀拍層。上尾，tsiah用lu頭tsang ê家私kā毛跤lu--一-下。

今年因為新冠病毒ê關係，歇睏日lóng bih leh厝m̄敢出門。我ê頭毛愈來愈長，逐擺吹頭毛ài半點鐘tsiah吹ē ta。尤其是上班ê時tsūn，趕時間suah吹bē焦，感覺真無方便。拄好想著前一站仔，同學傳一个影片，影片內底hip tsiok濟suí-tang-tang ê查某囡仔，按怎家己鉸頭tsang。

上重要--ê是影片鉸頭tsang ê過程tsiânn簡單，只要你用lua̍h仔kā頭毛tsáng規tsáng，用樹奶束仔束--起-來了後，kā你ài鉸ê部份鉸--落-去就好勢好勢--ah。上尾影片內底ê suí姑娘仔kā頭毛放--落-來——Uah！M̄-nā頭毛suí-tang-tang，感覺人ê氣色mā變做tsiânn好。

鉸頭毛竟然有hiah-nī簡單ê撇步，我當然ài家己來試看māi！我就大主大意，照影片ê方法，小掠一个大概仔十公分，用鉸刀殘殘鉸--落-去，koh用鉸刀kā頭毛尾修修--leh。鉸好了後，用鏡tuì後面照看māi，頭tsang尾真正有整齊，耳仔邊ê頭毛，mā親像刁故意koh用鉸刀鉸khah短。原來影片內底叫逐家kā頭tsang縛--起-來是有學問--ê，因為án-ne tsiah有拍層ê效果。

Tse hōo我想起細漢囝讀大學了後，三不五時就講伊ê頭毛siunn長，想beh去剃頭毛。剃hit種上時行--ê、兩爿剃了了ê造型。我上驚用lu仔lu頭毛，因為無注意就有可能失敗，細漢囝可能mā是嫌出去hōo人剃麻煩。上尾，伊規氣家己剃頭毛，逐禮拜家己koh ài用lu仔lu--一-遍。

原來，阮囝是tsíng著我--ooh！


#生活ê藝術 專欄，本文使用教育部推薦漢字kap臺灣閩南語羅馬字拼音方案。台文通訊BONG報328期，2021年7月出刊。歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：田美瑜印象中，tú結婚ê時tsūn，我bat替翁婿鉸一擺頭毛。因為伊ê頭毛真濟koh khiû，鉸頭毛了後，掃塗跤ài掃規半晡真麻煩。雖bóng，翁婿一直呵咾我鉸了真好，我lóng講，別人鉸是「一日剃頭，三日緣投」，hōo我鉸頭毛是「一日剃頭，三日giàn頭」，所以規氣去hōo別人鉸khah ē和koh輕鬆。   不而過，我ê兩个囡仔tuì國小到大學，in ê頭毛lóng是我鉸--ê。M̄是我ê技術tsiânn讚，是因為以早奶母ē替in鉸，換我家己tshuā ê時tsūn，第一擺hōo in去剃頭店鉸頭毛，頭家kā頭毛lu siunn短，in真bē慣勢，所以鉸頭毛就變做我ê khang-khuè--ah。其實，我lóng是普略仔鉸--一-下，tsiah-koh用拍層ê鉸刀拍層。上尾，tsiah用lu頭tsang ê家私kā毛跤lu--一-下。            今年因為新冠病毒ê關係，歇睏日lóng bih leh厝m̄敢出門。我ê頭毛愈來愈長，逐擺吹頭毛ài半點鐘tsiah吹ē ta。尤其是上班ê時tsūn，趕時間suah吹bē焦，感覺真無方便。拄好想著前一站仔，同學傳一个影片，影片內底hip tsiok濟suí-tang-tang ê查某囡仔，按怎家己鉸頭tsang。           上重要--ê是影片鉸頭tsang ê過程tsiânn簡單，只要你用lua̍h仔kā頭毛tsáng規tsáng，用樹奶束仔束--起-來了後，kā你ài鉸ê部份鉸--落-去就好勢好勢--ah。上尾影片內底ê suí姑娘仔kā頭毛放--落-來——Uah！M̄-nā頭毛suí-tang-tang，感覺人ê氣色mā變做tsiânn好。鉸頭毛竟然有hiah-nī簡單ê撇步，我當然ài家己來試看māi！我就大主大意，照影片ê方法，小掠一个大概仔十公分，用鉸刀殘殘鉸--落-去，koh用鉸刀kā頭毛尾修修--leh。鉸好了後，用鏡tuì後面照看māi，頭tsang尾真正有整齊，耳仔邊ê頭毛，mā親像刁故意koh用鉸刀鉸khah短。原來影片內底叫逐家kā頭tsang縛--起-來是有學問--ê，因為án-ne tsiah有拍層ê效果。Tse hōo我想起細漢囝讀大學了後，三不五時就講伊ê頭毛siunn長，想beh去剃頭毛。剃hit種上時行--ê、兩爿剃了了ê造型。我上驚用lu仔lu頭毛，因為無注意就有可能失敗，細漢囝可能mā是嫌出去hōo人剃麻煩。上尾，伊規氣家己剃頭毛，逐禮拜家己koh ài用lu仔lu--一-遍。原來，阮囝是tsíng著我--ooh！                                                     #生活ê藝術 專欄，本文使用教育部推薦漢字kap臺灣閩南語羅馬字拼音方案。台文通訊BONG報328期，2021年7月出刊。歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
台文通訊BONG報328期，2021年7月出刊。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。

