台文通訊BONG報: 黃金夜婆
蠻野講堂 https://reurl.cc/0oAEKo
#棲地復育台語講座專欄，本文使用教育部推薦漢字kap臺灣閩南語羅馬字拼音方案。台文通訊BONG報318期，2020年9月出刊。--------------------------------------------歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
主講／張桓嘉記錄／陳心婷編按：本文是2020/7/16棲地復育台語講座「黃金密婆」講座摘要記錄，講者是雲林黃金蝙蝠生態館ê張恒嘉。台灣蠻野心足生態協會舉辦ê「蠻野講堂」tuì 2019年3月份起kap李江却台語文教基金會合辦規劃有關生態環境議題ê台語講座，歡迎逐家tī逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己ê台語棲地（tshe-tē）！詳細資料ē-tàng看「台灣蠻野心足生態協會」FB專頁。話頭密婆，koh號做夜婆。講著夜婆，逐家頭殼內想--著--ê，應該lóng是phú色ê夜婆，m̄-koh逐家kám知影，夜婆其實mā有黃金色--ê？Tsit kái「台灣棲地復育講座」邀請著黃金夜婆生態館ê館長張桓嘉，來kap lán分享黃金夜婆kap現此時密婆保育ê議題。Kap黃金夜婆ê緣份張桓嘉是讀教育--ê，伊大學畢業了後，就tńg去伊ê故鄉——雲林北港——揣學校beh去教課。拄仔好有一擺tī學校內底sì-kè se̍h ê 時tsūn，攑頭看著有黃金色ê密婆bih tī樹仔頂，遠遠看，親像枇杷ê果子，tsiok súi--ê。伊去問庄仔內ê人，lóng無人知影tse號做啥mih名。是伊去圖書館揣規工，tsiah揣著一个看--起-來khah成ê夜婆——「渡瀨氏鼠耳蝠」。伊hit-tang-tsūn掠準黃金夜婆是渡瀨氏鼠耳蝠ê亞種（其實是無仝種），雖然m̄是上正確ê資訊，m̄-koh kap黃金夜婆ê緣份就án-ne牽--起-來--ah。紹介黃金夜婆黃金夜婆，學名號做「金黃鼠耳蝠」（Myotis formosus flavus）。Khah早，lán認為伊kap「渡瀨氏鼠耳蝠」是仝一種，m̄-koh tsit-má tī學界已經kā分開--ah。Tī全世界ê文獻內底，黃金夜婆上早ê記載是tī 1835年，tsit款夜婆tī Afghanistan（『阿富汗』）、Pakistan（『巴基斯坦』）、西藏、印度、Nepal（『尼泊爾』）、越南、中國hām台灣lóng揣有，m̄-koh in tī台灣hông發現ê數量kap地點上濟。黃金夜婆主要食金龜、蠓仔、ia̍h-á一類ê蟲仔，in有徙siū性，一年四季lóng蹛tī無仝款ê所在。清明了後ē開始tuì山頂飛到山跤，beh媽祖生ê時tsūn，就ē愈來愈大siū（所以mā hōo人號做「媽祖蝠」）。夜婆囝ē tī 5月底、徛算講黃酸雨beh來進前，大量出世，án-ne夜婆囝就有tsiok大量ê蟲仔ē-sái食。拄仔出世ê夜婆囝ē藏tī in媽媽ê翼仔內底，所以lán iáu-koh看無。等夜婆囝換喙齒、開始生毛了，ùi第三禮拜開始看ē著，而且koh ē開始爬、直線飛。第六禮拜就ē大kah in媽媽ê九成hiah大。秋天ê時tsūn，in就ē拚命食mi̍h件，hōo家己食kah tsiok飽--ê，體重雄雄tshìng-kuân，tuì原本ê 12-13公克大kah beh 20公克。寒--人in就ē飛tńg去山頂睏冬，bē食bē lim，ài到明年3--月tsiah-koh醒--過-來。黃金夜婆保育ê問題其實tī 1960年代進前，黃金夜婆tī雲林水林是tsiok sù常ê動物，聽講逐枝柱仔頂lóng看ē著，囡仔koh ē參夜婆做伙sńg。Koh因為in倒吊ê習性，當地人lóng kā in號做「倒吊蓮」。M̄-koh tsit 20外年來，因為農藥汙染、光害、剉樹仔ê原因，黃金夜婆ê數量直直減少。雖然lán tsit-má有動物權利ê概念，知影講bē-sái虐待動物、ài注重生態保育。M̄-koh，因為對夜婆ê一寡誤解，hōo逐家對in有無好ê印象，致使夜婆保育議題無受著tsiok濟人ê重視。夜婆bē烏白咬--人、bē suh人血，親像黃金夜婆tsit款食蟲性ê夜婆，koh ē食田--裡ê害蟲，對農民有真大ê幫贊。一般人感覺夜婆身軀頂有真濟病毒，he是因為夜婆khah好掠，khah tsia̍p hông研究，tsiah ē發現hiah濟病毒。若是其他ê動物mā有做tsiah-nī詳細ê研究，仝款mā有可能發現真濟ê病毒。國際自然保護聯盟（IUCN）已經kā黃金夜婆看做是「近危（Near Threatened, NT）」ê 動物。台灣雖然kā黃金夜婆列入《2017臺灣陸域哺乳類紅皮書名錄》ê「國家易危」等級，m̄-koh黃金夜婆iáu無hōo國家看做是保育類ê動物，所以法律ê保障無夠tsāi，hōo保護夜婆ê相關khang-khuè ke khah困難。上kài美麗ê「幸蝠」為著beh保護夜婆，講者張桓嘉tī 2007年開始舉辦「預約幸蝠」ê保育活動，2009年koh成立「黃金蝙蝠生態館」。2012年，m̄-nā得著政府ê環境教育設施場所認證，koh舉辦夜婆國際研討會。目前，夜婆保育iáu有真濟困難，親像：毒物研究、睏冬棲地調查、排遺分析、棲地巡守……tse lóng是目前koh需要lán拍拚去做ê khang-khuè。黃金夜婆是lán台灣真特殊、mā真珍貴ê動物，張桓嘉希望ē-tàng透過一kái koh一kái ê介紹，hōo koh-khah濟人認bat夜婆，ǹg望逐家ē-sái共同來保護台灣上kài美麗ê「幸蝠」。                                                      蠻野講堂 https://reurl.cc/0oAEKo#棲地復育台語講座專欄，本文使用教育部推薦漢字kap臺灣閩南語羅馬字拼音方案。台文通訊BONG報318期，2020年9月出刊。--------------------------------------------歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
