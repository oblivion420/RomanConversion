台文通訊BONG報: 聽故事、做春仔、騎車 ——台語親子共學記錄
作者：A-ian

相片由作者A-ian提供


#心內話 專欄，本文使用教育部推薦漢字kap臺灣閩南語羅馬字拼音方案。台文通訊BONG報324期，2021年3月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。

作者：A-ian相片由作者A-ian提供Tsit禮拜共學，因為阮某beh去看喙齒，致使前半段我孤一个ài「對付」阮兜兩隻「猴囡仔」，尤其細漢--ê iáu leh慣勢食母奶，真驚我ē tsih載bē-tiâu。Tsiah拄到位，Candy就tshuân好勢beh講故事--ah，m̄-nā án-ne，伊koh tshuân紅紙kap鉸刀、貼紙，來hōo逐个囡仔thang家己手工做春仔，實在kài有心，而且伊是逐禮拜tuì新竹駛車來台北參加台語活動neh，正經使人欽佩！春仔做好，故事mā聽煞，我kā細漢ê昀霏āinn--leh，陪阿熙去騎車sì-kè se̍h，橫直伊技術to iáu普普--à，m̄敢騎緊，我tī伊邊--a tuè leh行，mā bē siunn操，當做散步mā kài好。騎無兩輾，揚揚就來揣阿熙做伙騎車，阿熙是一个tsiok驚生份ê囡仔，參加「共學」beh兩冬--ah，tsiok罕得看伊hām其他ê大人囡仔講話，m̄-koh真感謝揚揚，伊不時ē主動來kā阿熙弄--一-下、弄--一-下，致使阿熙hām伊tsih接ê意願有沓沓leh提高！有仝沿--ê做伴，阿熙騎車ê速度就愈來愈緊--ah，尾--à in來到公園中ng ê一个平台se̍h圓箍仔，m̄-koh阿熙對se̍h圓箍仔無啥興趣，想beh騎去別位，我就鼓勵阿熙開喙邀請揚揚做伙去。本底煩惱阿熙ē希望我代替伊開喙，想bē到伊竟然提出勇氣，beh試看māi家己講，m̄-koh tsit个囡仔檢采tsiok緊張，講話細聲kah，揚揚聽bē清楚就隨koh去se̍h圓箍仔。就tī tsit个時tsūn，阿熙竟然用走--ê去jiok揚揚。哈，邊--a ê人就看著阮囝，為著beh hām人講一句話，hē性命tsông，beh tsông去jiok一个騎車--ê，有影hōo笑kah腹肚疼。M̄-koh，看著伊竟然hiah「拚勢」beh去hām人講話，tsiok心適，mā kài感心！看囡仔一工一工leh大漢，身體ná勇健，頭腦ná發達，心理素質mā愈來愈勇健--ah，tsiok感謝共學團ê逐家，創造tsit个健康ê環境，hōo逐家做伙成長，有影感動！ #心內話 專欄，本文使用教育部推薦漢字kap臺灣閩南語羅馬字拼音方案。台文通訊BONG報324期，2021年3月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：A-ian


Tsit禮拜共學，因為阮某beh去看喙齒，致使前半段我孤一个ài「對付」阮兜兩隻「猴囡仔」，尤其細漢--ê iáu leh慣勢食母奶，真驚我ē tsih載bē-tiâu。Tsiah拄到位，Candy就tshuân好勢beh講故事--ah，m̄-nā án-ne，伊koh tshuân紅紙kap鉸刀、貼紙，來hōo逐个囡仔thang家己手工做春仔，實在kài有心，而且伊是逐禮拜tuì新竹駛車來台北參加台語活動neh，正經使人欽佩！

春仔做好，故事mā聽煞，我kā細漢ê昀霏āinn--leh，陪阿熙去騎車sì-kè se̍h，橫直伊技術to iáu普普--à，m̄敢騎緊，我tī伊邊--a tuè leh行，mā bē siunn操，當做散步mā kài好。

騎無兩輾，揚揚就來揣阿熙做伙騎車，阿熙是一个tsiok驚生份ê囡仔，參加「共學」beh兩冬--ah，tsiok罕得看伊hām其他ê大人囡仔講話，m̄-koh真感謝揚揚，伊不時ē主動來kā阿熙弄--一-下、弄--一-下，致使阿熙hām伊tsih接ê意願有沓沓leh提高！

有仝沿--ê做伴，阿熙騎車ê速度就愈來愈緊--ah，尾--à in來到公園中ng ê一个平台se̍h圓箍仔，m̄-koh阿熙對se̍h圓箍仔無啥興趣，想beh騎去別位，我就鼓勵阿熙開喙邀請揚揚做伙去。本底煩惱阿熙ē希望我代替伊開喙，想bē到伊竟然提出勇氣，beh試看māi家己講，m̄-koh tsit个囡仔檢采tsiok緊張，講話細聲kah，揚揚聽bē清楚就隨koh去se̍h圓箍仔。就tī tsit个時tsūn，阿熙竟然用走--ê去jiok揚揚。哈，邊--a ê人就看著阮囝，為著beh hām人講一句話，hē性命tsông，beh tsông去jiok一个騎車--ê，有影hōo笑kah腹肚疼。M̄-koh，看著伊竟然hiah「拚勢」beh去hām人講話，tsiok心適，mā kài感心！

看囡仔一工一工leh大漢，身體ná勇健，頭腦ná發達，心理素質mā愈來愈勇健--ah，tsiok感謝共學團ê逐家，創造tsit个健康ê環境，hōo逐家做伙成長，有影感動！
#心內話 專欄，本文使用教育部推薦漢字kap臺灣閩南語羅馬字拼音方案。
台文通訊BONG報324期，2021年3月出刊。




郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會
◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
