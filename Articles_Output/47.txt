台文通訊BONG報: Kap你行hit條山路
曹麗華



我一直想beh kap你行hit條山路雖然你講已經食老bē哺塗豆--ah雖然你講骨頭已經teh-beh拍鼓--ah


我一直想beh kap你行hit條山路Tī天清雲白ê日子Tī日頭光iàⁿ-iàⁿ ê好時機

我一直想beh kap你行hit條山路Tī hit條山路內底有咱青春ê美夢有咱共同ê記持

我一直想beh kap你行hit條山路Tsit擺gún無beh koh攻山頭拚生死--ah只想beh kap你勻勻仔行看草木青翠聽鶯啼鳥語

我一直想beh kap你行hit條山路Tī hit條山路內底Kā你講我猶原是hit个愛peh山ê青春少年兄
