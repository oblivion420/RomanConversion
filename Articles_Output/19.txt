台文通訊BONG報: 獨台會案主角記持中ê幾項仔代誌
作者：夏途島

舊年2月16去聽《國際橋牌社的時代》講座，上重要、上重要--ê是「獨台會案」主角之一——廖偉程本人有來，我就是專工來聽伊講。

全部ê人mā是伊講--ê上有參考價值。

伊講，當初ē有獨台會案，是因為伊leh研究台灣史，研究ê時讀《台灣人四百年史》，一層tsiok困擾ê代誌，就是伊內底無標明參考資料ê來源，tse對學術研究來講是tsiok麻煩。結果伊ê朋友建議伊直接去揣Oo-jí-sáng（史明）。就án-ne伊tsua̋nn去到池袋（I-khé-bu-khú-looh）拜訪。

Oo-jí-sáng hōo伊入去伊ê書房去kā冊名lóng抄--落-來，án-ne伊以後ē-sái標出資料來源。因為，伊hit時tī hia不免ē kap Oo-jí-sáng káng，結果調查局ê人認定伊就是leh受Oo-jí-sáng訓練，準備tńg來台灣做工作。

廖--ê講he真正kan-na開講，而且因為Oo-jí-sáng離開台灣siunn久，無清楚台灣實際情形，用馬克思理論直接去解sueh台灣經濟發展，有一寡kap台灣現狀脫節。廖--ê認為台灣hit時中小企業資本無大，無法度直接用馬克思理論去解sueh。M̄-koh，伊真尊重Oo-jí-sáng，所以就一个講、一个聽án-ne。

有一日，伊半暝起來便所，無意中發現Oo-jí-sáng半暝2點koh leh書房內底讀冊、寫冊。伊ê心tsua̋nn hàinn動--起-來，問家己，到底是啥mih mi̍h件hōo一个70幾歲ê老人ē-sái tsiah認真、到tsit个歲koh一直leh拍拚。因為是做食--ê，Oo-jí-sáng逐工lóng ài tsiok早起--來。Hit時伊身體就無kài好，無想著到落尾活到100 thóng歲。

廖--ê感覺tsit款精神無定是獨台會案對伊一生上大ê影響；m̄-koh，論真講--起-來，tse m̄是獨台會案本身ê影響。伊講，其實，真正來掠--伊ê hit工，tsiok平靜，無像電視劇搬--ê hiah粗魯。就一工早起5點外，有人來tshi̍h伊宿舍電鈴，伊人koh頭昏昏、腦鈍鈍，就hông請去調查局。調查局探員對伊算禮貌，koh一直強調in m̄是「警總」，lóng有讀大學，bē用強--ê。

伊講，hit時ê調查局長一直感覺心頭放bē開，幾若十年了後寫冊，koh提起tsit件代誌，強調tse是伊辦過證據上充份ê叛亂案，結果竟然無判刑！因為傳說調查局koh beh辦第二波，tsiok濟學術界、社運界ê人lóng衝出來聲援，驚家己mā ē hông掠--去。

廖--ê ê某叫做王時思，是hit時廖偉程後援會會長，就是名喙王時齊ê阿姊。伊講，事件拄發生ê頭十年，伊tiānn-tiānn ài去演講，講有關獨台會案ê代誌；人問伊tsit个案對伊人生ê影響，伊tiānn-tiānn m̄知beh講啥，就ē講tsit个案hōo伊趁著一个某。

歷史事件ê主角受著歷史事件影響ê程度，有時仔竟然比事件對規个社會影響ê程度koh-khah細。Tse算是規个演講中上奧秘ê一个主題、一个謎。

編按：Tsit場講座是「《國際橋牌社的時代》劇中人現身系列」之一，與談者有廖偉程、《國際橋牌社的時代》作者張鐵志、吳崑玉、石芳瑜，相關訊息請看：https://www.facebook.com/events/2605767126320409/?active_tab=about

李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：夏途島舊年2月16去聽《國際橋牌社的時代》講座，上重要、上重要--ê是「獨台會案」主角之一——廖偉程本人有來，我就是專工來聽伊講。全部ê人mā是伊講--ê上有參考價值。伊講，當初ē有獨台會案，是因為伊leh研究台灣史，研究ê時讀《台灣人四百年史》，一層tsiok困擾ê代誌，就是伊內底無標明參考資料ê來源，tse對學術研究來講是tsiok麻煩。結果伊ê朋友建議伊直接去揣Oo-jí-sáng（史明）。就án-ne伊tsua̋nn去到池袋（I-khé-bu-khú-looh）拜訪。Oo-jí-sáng hōo伊入去伊ê書房去kā冊名lóng抄--落-來，án-ne伊以後ē-sái標出資料來源。因為，伊hit時tī hia不免ē kap Oo-jí-sáng káng，結果調查局ê人認定伊就是leh受Oo-jí-sáng訓練，準備tńg來台灣做工作。廖--ê講he真正kan-na開講，而且因為Oo-jí-sáng離開台灣siunn久，無清楚台灣實際情形，用馬克思理論直接去解sueh台灣經濟發展，有一寡kap台灣現狀脫節。廖--ê認為台灣hit時中小企業資本無大，無法度直接用馬克思理論去解sueh。M̄-koh，伊真尊重Oo-jí-sáng，所以就一个講、一个聽án-ne。有一日，伊半暝起來便所，無意中發現Oo-jí-sáng半暝2點koh leh書房內底讀冊、寫冊。伊ê心tsua̋nn hàinn動--起-來，問家己，到底是啥mih mi̍h件hōo一个70幾歲ê老人ē-sái tsiah認真、到tsit个歲koh一直leh拍拚。因為是做食--ê，Oo-jí-sáng逐工lóng ài tsiok早起--來。Hit時伊身體就無kài好，無想著到落尾活到100 thóng歲。廖--ê感覺tsit款精神無定是獨台會案對伊一生上大ê影響；m̄-koh，論真講--起-來，tse m̄是獨台會案本身ê影響。伊講，其實，真正來掠--伊ê hit工，tsiok平靜，無像電視劇搬--ê hiah粗魯。就一工早起5點外，有人來tshi̍h伊宿舍電鈴，伊人koh頭昏昏、腦鈍鈍，就hông請去調查局。調查局探員對伊算禮貌，koh一直強調in m̄是「警總」，lóng有讀大學，bē用強--ê。伊講，hit時ê調查局長一直感覺心頭放bē開，幾若十年了後寫冊，koh提起tsit件代誌，強調tse是伊辦過證據上充份ê叛亂案，結果竟然無判刑！因為傳說調查局koh beh辦第二波，tsiok濟學術界、社運界ê人lóng衝出來聲援，驚家己mā ē hông掠--去。廖--ê ê某叫做王時思，是hit時廖偉程後援會會長，就是名喙王時齊ê阿姊。伊講，事件拄發生ê頭十年，伊tiānn-tiānn ài去演講，講有關獨台會案ê代誌；人問伊tsit个案對伊人生ê影響，伊tiānn-tiānn m̄知beh講啥，就ē講tsit个案hōo伊趁著一个某。歷史事件ê主角受著歷史事件影響ê程度，有時仔竟然比事件對規个社會影響ê程度koh-khah細。Tse算是規个演講中上奧秘ê一个主題、一个謎。編按：Tsit場講座是「《國際橋牌社的時代》劇中人現身系列」之一，與談者有廖偉程、《國際橋牌社的時代》作者張鐵志、吳崑玉、石芳瑜，相關訊息請看：https://www.facebook.com/events/2605767126320409/?active_tab=about#Lán來講看māi 專欄，本文使用教育部推薦漢字kap臺灣閩南語羅馬字拼音方案。台文通訊BONG報329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
