台文通訊BONG報: 老爸70歲做生日ê祝賀詞
「Tsit篇是tī今年gún老爸70歲壽宴中，我對所有賓客所唸--出-來ê祝賀詞。Kap gún老爸仝勻--ê幾若个序大mā差不多lóng tī tsit幾年做70歲ê生日，逐家一般ê做法lóng是去餐廳辦桌請人客，tiānn-tiānn是食煞lim完，主人公隨桌敬酒，最後koh切一粒雞卵糕就準拄好--ah，án-ne ê文化實在是有淡薄仔無聊。我是大囝，想beh hōo gún老爸kap其他親友khah無仝ê過程，就利用一寡仔時間寫tsit篇祝賀詞tī壽宴中唸--出-來，內容有小可仔khau-sé著gún老爸，目的是為著ke寡仔khah心適ê內容khah bē無聊。雖bóng時間有拖khah長，m̄-koh逐家ê反應普遍lóng bē-bái，我個人認為tse是一擺真特殊也算成功ê表演。」

逐家看tsia來，hōo lín添丁koh發財，
歡喜來sann見，hōo lín囝孫大趁錢。
Gún爸（pâ）食到70歲，歡喜逐家來做伙，
ná食ná lim ná講話，輕鬆開講講笑詼。
壽宴小等就開始，親tsiânn朋友lóng歡喜，
gún爸gún母笑微微，感謝逐家來賀喜。

各位gún許--家ê親tsiânn好朋友貴賓逐家好。大家好（客語四縣腔）。大家好（客語海陸腔）。我是阿輝，是今仔日ê主角——許明源先生ê大囝，tī tsia我代表gún爸爸，先感謝lín來kā伊做70歲ê生日。

我先來唸一首詩送hōo gún老爸（註：原作者李勤岸）。

阿爸：
祝你生日生快樂，m̄管昨hng面偌憂目頭結偌濟球。
祝你生日生勇氣，m̄管明仔載ē拄著啥mih歹代誌。
活--leh就是生日，日日生生日。
生日生日光，天若光暗暝就ē過，日子就ē過，祝你明仔載生日快樂。

其實我真han-bān講話，m̄-koh我真實在。今仔日我是「bē-hiáu剃頭去拄著鬍鬚--ê」。平常個性真pì-sù ê我，為著gún老爸，雖然有淡薄仔驚，mā是tio̍h tsiūnn台，若有講無好勢ê所在，請逐家mài見怪。

逐家講，gún老爸看--起-來kám有70？（手指gún老爸。眾賓客huah：「無！」）
伊是「烏矸仔té豆油」mā ē-sái講是「關公lim燒酒」，lán實在是看bē出來伊有70，我去種著伊，看--起-來今年mā ká-ná kan-na 18歲niā-niā。（眾賓客大笑）

M̄-koh tsit-má伊就親像「澎湖菜瓜」án-ne——真雜唸，若無就是像「祖傳ê佛經」仝款——ē世世唸（se̍h-se̍h唸）。伊mā tiānn-tiānn像「囡仔食蟳仔」án-ne，真興管（講），驚我tiānn-tiānn去走標ē去傷著跤頭趺，不時罵我烏白舞，講我以後若老，後悔就bē赴。我是「鴨仔聽雷」激皮皮，你是「過時賣曆日」，無效--lah！其實我lóng知影你ê煩惱kap對我ê關心，m̄-koh你實在是免煩惱hiah濟--lah！慢跑絕對bē傷跤頭趺。

你tiānn-tiānn講我siunn古意，「一條腸仔thàng kha-tshng」，無讀過社會大學ē hōo人欺負。其實我是「恬恬食三碗公」，做你ê囝40外年，我想你iáu是無真了解--我。

人生70 tsiah開始，80無稀奇，90街路滿滿是，百歲--ê規大堆，算--起-來你tsiah拄出世。Ǹg望gún tsia濟濟ê囝兒序細，ē-tàng陪伴你平安健康過後半世，就親像你tī gún細漢ê時陪伴gún仝款。

你tiānn-tiānn講你無想beh食hiah久，我知影he lóng是假--ê。因為連小可仔感冒你也ē tsiok緊張，ē想beh緊去hōo醫生看。你講你驚無錢thang食薰tsiah姑不而將來改薰，我看mā是hau-siâu--ê。我臆，你是tsiok驚死--ê tsiah ē án-ne。（眾賓客大聲笑）照tsit款pān勢，你拍算是beh食kah百五歲。Án-ne mā好--lah，hōo gún有koh-khah濟時間thang有孝--你，算--起-來iáu有80年neh！

人若老，坐--leh直hah-hì，徛--leh就放屁，倒--落睏bē去，見講講過去，隨講隨bē記。以上ê症頭gún老爸差不多lóng有。（眾賓客再度哈哈大笑）若是beh食hiah久，你就ài hē決心開始運動。人講「有燒香，有保庇」，你若有運動，就ē有元氣。若無，你hit khian肚是愈來愈大，kánn-ná有身五個月仝款，kám ē看口--得？（逐家koh笑）請hōo我kā你koo-tsiânn，ke減陪gún母--à去行，囡兒ê話tio̍h-ài聽，你ê身體tsiah ē硬tsiānn。

Ǹg望你「人老心bē老」，ē-tàng食kah老老老。俗語講「大樹蔭宅，老人蔭家」，「家內有一老，賽kò一塊寶」。雖然你冊讀無kuân，m̄-koh有真濟人生ê智慧真值得gún學習。

人講「老人囡仔性」，你m̄-thang若囡仔án-ne三不五時就kap gún老母答喙鼓，做伙去散步khah贏--lah！兩个人sio扶持，快樂過日子。M̄-thang hōo gún煩惱，若有啥mih無爽快ê代誌，一定ài hōo gún知，gún tsia-ê序細一定ē替你解決。

「雙手抱孩兒，tsiah知爸母時。」人講「芥菜無剝m̄成欉，囡仔無教m̄成人」，「細欉若無雕，大欉就áu bē khiau」，我細漢ê時hōo你tia̍p kah真忝，tsiah ē「歹竹出好筍」，tsiah有今仔日ê我。是講，我最近照鏡，suah tiānn-tiānn感覺tī鏡中看著你neh！

「賣茶講茶芳，賣花講花紅」，gún老爸一世人到tann雙手空空，就kan-na趁著guán tsuai一口灶14人，逐家講伊án-ne kám算有成功？（眾人lóng huah：「有--ooh！」）

逐家做伙kā杯仔phâng--起-來好--無？（眾賓客lóng kā杯仔phâng--起-來）逐家杯仔phâng-kuân-kuân，祝福gún爸許明源，未來ê日子更加幸福美滿。有--無？（逐家lóng huah：「有--ooh！」）許明源先生kám有機會食到百五歲？有--無？（逐家koh huah一聲：「有--ooh！」）

飲料kā伊lim hōo ta，祝福gún爸（pâ）明年koh做阿爸（pa）！（逐家lóng笑kah歪腰--去）歹勢，我講m̄-tio̍h--ah，án-ne ē hōo gún老爸罵。我ê意思是叫逐家小等ài食hōo飽飽飽--lah。

逐家可能已經「大腸告小腸」--ah，我就mài tshiân siunn久。「人生親像大舞台，苦齣笑詼lóng公開」，我講好講bái不tshiâng-tsāi，緊hōo逐家食飯tsiah應該。若有講無煞--ê等明年gún老爸度晬ê時tsiah koh來講--lah！

最後，再度感謝各位親朋好友hōo gún阿爸（pah）面子來kā伊做生日。祝福各位貴賓，合家平安，hak地hak田。身體健康，事業成功。萬事如意，年年順利，平安大趁錢。Lóo-la̍t！
演講稿專欄，本文使用教育部推薦漢字kap臺灣閩南語羅馬字拼音方案。


台文通訊BONG報306期，2019年9月出刊。








歡迎捐款贊助　李江却台語文教基金會　（捐款thang抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
演講稿專欄，本文使用教育部推薦漢字kap臺灣閩南語羅馬字拼音方案。
台文通訊BONG報306期，2019年9月出刊。


歡迎捐款贊助　李江却台語文教基金會　（捐款thang抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：許正輝



「Tsit篇是tī今年gún老爸70歲壽宴中，我對所有賓客所唸--出-來ê祝賀詞。Kap gún老爸仝勻--ê幾若个序大mā差不多lóng tī tsit幾年做70歲ê生日，逐家一般ê做法lóng是去餐廳辦桌請人客，tiānn-tiānn是食煞lim完，主人公隨桌敬酒，最後koh切一粒雞卵糕就準拄好--ah，án-ne ê文化實在是有淡薄仔無聊。我是大囝，想beh hōo gún老爸kap其他親友khah無仝ê過程，就利用一寡仔時間寫tsit篇祝賀詞tī壽宴中唸--出-來，內容有小可仔khau-sé著gún老爸，目的是為著ke寡仔khah心適ê內容khah bē無聊。雖bóng時間有拖khah長，m̄-koh逐家ê反應普遍lóng bē-bái，我個人認為tse是一擺真特殊也算成功ê表演。」



逐家看tsia來，hōo lín添丁koh發財，

歡喜來sann見，hōo lín囝孫大趁錢。

Gún爸（pâ）食到70歲，歡喜逐家來做伙，

ná食ná lim ná講話，輕鬆開講講笑詼。

壽宴小等就開始，親tsiânn朋友lóng歡喜，

gún爸gún母笑微微，感謝逐家來賀喜。



各位gún許--家ê親tsiânn好朋友貴賓逐家好。大家好（客語四縣腔）。大家好（客語海陸腔）。我是阿輝，是今仔日ê主角——許明源先生ê大囝，tī tsia我代表gún爸爸，先感謝lín來kā伊做70歲ê生日。



我先來唸一首詩送hōo gún老爸（註：原作者李勤岸）。



阿爸：

祝你生日生快樂，m̄管昨hng面偌憂目頭結偌濟球。

祝你生日生勇氣，m̄管明仔載ē拄著啥mih歹代誌。

活--leh就是生日，日日生生日。

生日生日光，天若光暗暝就ē過，日子就ē過，祝你明仔載生日快樂。



其實我真han-bān講話，m̄-koh我真實在。今仔日我是「bē-hiáu剃頭去拄著鬍鬚--ê」。平常個性真pì-sù ê我，為著gún老爸，雖然有淡薄仔驚，mā是tio̍h tsiūnn台，若有講無好勢ê所在，請逐家mài見怪。



逐家講，gún老爸看--起-來kám有70？（手指gún老爸。眾賓客huah：「無！」）

伊是「烏矸仔té豆油」mā ē-sái講是「關公lim燒酒」，lán實在是看bē出來伊有70，我去種著伊，看--起-來今年mā ká-ná kan-na 18歲niā-niā。（眾賓客大笑）




M̄-koh tsit-má伊就親像「澎湖菜瓜」án-ne——真雜唸，若無就是像「祖傳ê佛經」仝款——ē世世唸（se̍h-se̍h唸）。伊mā tiānn-tiānn像「囡仔食蟳仔」án-ne，真興管（講），驚我tiānn-tiānn去走標ē去傷著跤頭趺，不時罵我烏白舞，講我以後若老，後悔就bē赴。我是「鴨仔聽雷」激皮皮，你是「過時賣曆日」，無效--lah！其實我lóng知影你ê煩惱kap對我ê關心，m̄-koh你實在是免煩惱hiah濟--lah！慢跑絕對bē傷跤頭趺。



你tiānn-tiānn講我siunn古意，「一條腸仔thàng kha-tshng」，無讀過社會大學ē hōo人欺負。其實我是「恬恬食三碗公」，做你ê囝40外年，我想你iáu是無真了解--我。



人生70 tsiah開始，80無稀奇，90街路滿滿是，百歲--ê規大堆，算--起-來你tsiah拄出世。Ǹg望gún tsia濟濟ê囝兒序細，ē-tàng陪伴你平安健康過後半世，就親像你tī gún細漢ê時陪伴gún仝款。



你tiānn-tiānn講你無想beh食hiah久，我知影he lóng是假--ê。因為連小可仔感冒你也ē tsiok緊張，ē想beh緊去hōo醫生看。你講你驚無錢thang食薰tsiah姑不而將來改薰，我看mā是hau-siâu--ê。我臆，你是tsiok驚死--ê tsiah ē án-ne。（眾賓客大聲笑）照tsit款pān勢，你拍算是beh食kah百五歲。Án-ne mā好--lah，hōo gún有koh-khah濟時間thang有孝--你，算--起-來iáu有80年neh！



人若老，坐--leh直hah-hì，徛--leh就放屁，倒--落睏bē去，見講講過去，隨講隨bē記。以上ê症頭gún老爸差不多lóng有。（眾賓客再度哈哈大笑）若是beh食hiah久，你就ài hē決心開始運動。人講「有燒香，有保庇」，你若有運動，就ē有元氣。若無，你hit khian肚是愈來愈大，kánn-ná有身五個月仝款，kám ē看口--得？（逐家koh笑）請hōo我kā你koo-tsiânn，ke減陪gún母--à去行，囡兒ê話tio̍h-ài聽，你ê身體tsiah ē硬tsiānn。



Ǹg望你「人老心bē老」，ē-tàng食kah老老老。俗語講「大樹蔭宅，老人蔭家」，「家內有一老，賽kò一塊寶」。雖然你冊讀無kuân，m̄-koh有真濟人生ê智慧真值得gún學習。



人講「老人囡仔性」，你m̄-thang若囡仔án-ne三不五時就kap gún老母答喙鼓，做伙去散步khah贏--lah！兩个人sio扶持，快樂過日子。M̄-thang hōo gún煩惱，若有啥mih無爽快ê代誌，一定ài hōo gún知，gún tsia-ê序細一定ē替你解決。



「雙手抱孩兒，tsiah知爸母時。」人講「芥菜無剝m̄成欉，囡仔無教m̄成人」，「細欉若無雕，大欉就áu bē khiau」，我細漢ê時hōo你tia̍p kah真忝，tsiah ē「歹竹出好筍」，tsiah有今仔日ê我。是講，我最近照鏡，suah tiānn-tiānn感覺tī鏡中看著你neh！



「賣茶講茶芳，賣花講花紅」，gún老爸一世人到tann雙手空空，就kan-na趁著guán tsuai一口灶14人，逐家講伊án-ne kám算有成功？（眾人lóng huah：「有--ooh！」）



逐家做伙kā杯仔phâng--起-來好--無？（眾賓客lóng kā杯仔phâng--起-來）逐家杯仔phâng-kuân-kuân，祝福gún爸許明源，未來ê日子更加幸福美滿。有--無？（逐家lóng huah：「有--ooh！」）許明源先生kám有機會食到百五歲？有--無？（逐家koh huah一聲：「有--ooh！」）



飲料kā伊lim hōo ta，祝福gún爸（pâ）明年koh做阿爸（pa）！（逐家lóng笑kah歪腰--去）歹勢，我講m̄-tio̍h--ah，án-ne ē hōo gún老爸罵。我ê意思是叫逐家小等ài食hōo飽飽飽--lah。



逐家可能已經「大腸告小腸」--ah，我就mài tshiân siunn久。「人生親像大舞台，苦齣笑詼lóng公開」，我講好講bái不tshiâng-tsāi，緊hōo逐家食飯tsiah應該。若有講無煞--ê等明年gún老爸度晬ê時tsiah koh來講--lah！



最後，再度感謝各位親朋好友hōo gún阿爸（pah）面子來kā伊做生日。祝福各位貴賓，合家平安，hak地hak田。身體健康，事業成功。萬事如意，年年順利，平安大趁錢。Lóo-la̍t！ 







演講稿專欄，本文使用教育部推薦漢字kap臺灣閩南語羅馬字拼音方案。


台文通訊BONG報306期，2019年9月出刊。








歡迎捐款贊助　李江却台語文教基金會　（捐款thang抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
