台文通訊BONG報: 猴面鷹（『草鴞』）
作者：易俊宏



連suà兩個月lóng leh講「niáu鼠」，其實是透過tsia-ê例，來說明「文化概念」kap「生物分類」無sio仝ê所在。其實，tsit款ê例tsiânn濟，親像tsûn--年ê 12--月，趁tsit个專欄leh介紹「蘭嶼貓頭鳥」ê時tsūn，就有講過bā-hio̍h、「暗光鳥」、「鴣黃（koo-n̂g）」tsit款例。

Lán台灣ê先輩，過去hit-tang-tsūn iáu無一个統一ê生物智識系統、來確認所有動物ê名號；本底用語言來溝通ê時tsūn，看狀況需要，mā無一定ài講著一必一中。Tsit-má tī華語ê溝通，mā是有俗名kap學名對無起--來ê狀況。所以，為啥mi̍h ài來研究俗名--leh？除了台文本底就需要保護，俗稱mā保留hit-tang-tsūn ê生活角度kap民俗意義。Tse mā是我寫tsit个專欄ê初衷。

Tsit個月beh來講食niáu鼠ê鳥仔，是一種bā-hio̍h、mā是一種「貓頭鳥」，但是台灣先輩是叫 in「猴面鷹」。看tse名就知，in看--起-來就是像猴仝款，koh叫in是「鷹」，應該是食臊--ê，若是看著in ê華語名，可能ē雄雄對bē起--來：『草鴞』。

通常來講，若是食臊ê鳥仔，因為是tī食物鍊khah高等ê所在，所以生活範圍lóng ài khah大，至少kap食物鍊初等ê動物比--起-來是án-ne。所以lán講「鷹仔目」就是講一个人ê目色tsiânn lāi，因為鷹仔lóng ē飛tsiânn kuân來掠細隻動物食。Tī-leh樹頂、高空生活，是一般lán對鷹仔、bā-hio̍h ê印象。但是「猴面鷹」m̄是án-ne，in蹛tī草仔埔內底，所以華語名tsiah號做『草鴞』。

台灣ê「猴面鷹」因為生活ê所在，kap lán人類ê活動範圍有tsiânn大ê重疊，所以in ê壓力就受著直接ê脅迫；目前估計全台灣差不多只賰三、四百隻niā-niā，是lán台灣定做第一級ê保育動物，主要是tī-leh中南部有機會ē-tàng看--著。全世界tī越南、印度、菲律賓mā ē-tàng看著差不多仝形ê動物，詳細來講，in lóng是『東方草鴞』。Tī台灣ê tsit款「猴面鷹」是「亞種」，就是in生理上koh ē-sái kap其他所在仝種ê『草鴞』進行生湠；但是因為生活所在是完全分開--ê，已經看ē出來無仝款--ah，自然環境中mā無機會thang拄--著。Koh加上「猴面鷹」m̄是渡鳥、無法度飛過鹹水，所以應該是tsiânn久以前，就到台灣留--落-來--ah。若時間koh-khah久長了，獨立生湠ê時間有夠，有一工bē得kap其他所在ê『草鴞』進行生湠，就ē演化做lán tsia tsiah有ê在種動物。

Tsit-má是4--月，tng是in leh生湠ê時tsūn，除了鳥仔母需要補充營養來生卵，mā ē掠動物來飼囡仔鳥。Tsit个時tsūn，mā是in生存上危險ê時tsūn，因為有tsiânn大ê機會ē中毒。「猴面鷹」因為生活tī淺山所在，in mā時常掠niáu鼠來食，就ē因為án-ne就中毒。因為作穡人習慣囥niáu鼠藥仔來避免niáu鼠食家己ê作物，但是無論kám有kā niáu鼠thāu hōo死，「猴面鷹」lóng ē因為án-ne間接死--去。Tse是一个「lóng輸--去」ê狀況，食物鍊ē因為毒藥累積，suah來變成危機。M̄-koh若是lán願意hōo「猴面鷹」一條生路，換做用niáu鼠tng仔來tng niáu鼠，「猴面鷹」bē hōo thāu死--去，in就ē替lán來掠niáu鼠，lán人類koh ē-tàng生活tī一个無毒ê環境。

全世界來講，『草鴞』是生存iáu無危機ê動物，但是「猴面鷹」tī lán台灣是需要保護ê動物。Kám有機會hōo「猴面鷹」生存--落-來？Tse是考驗lán人類智慧ê所在。

#台灣動物記事 專欄，本文使用教育部推薦漢字kap臺灣閩南語羅馬字拼音方案。
台文通訊BONG報313期，2020年4月出刊。



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：易俊宏




（圖片來源:台灣國家公園https://np.cpami.gov.tw/filesys/image/01_chinese/11_epaper/vol_259/259_result_1.jpg  攝影者：李文化攝 ）






連suà兩個月lóng leh講「niáu鼠」，其實是透過tsia-ê例，來說明「文化概念」kap「生物分類」無sio仝ê所在。其實，tsit款ê例tsiânn濟，親像tsûn--年ê 12--月，趁tsit个專欄leh介紹「蘭嶼貓頭鳥」ê時tsūn，就有講過bā-hio̍h、「暗光鳥」、「鴣黃（koo-n̂g）」tsit款例。



Lán台灣ê先輩，過去hit-tang-tsūn iáu無一个統一ê生物智識系統、來確認所有動物ê名號；本底用語言來溝通ê時tsūn，看狀況需要，mā無一定ài講著一必一中。Tsit-má tī華語ê溝通，mā是有俗名kap學名對無起--來ê狀況。所以，為啥mi̍h ài來研究俗名--leh？除了台文本底就需要保護，俗稱mā保留hit-tang-tsūn ê生活角度kap民俗意義。Tse mā是我寫tsit个專欄ê初衷。



Tsit個月beh來講食niáu鼠ê鳥仔，是一種bā-hio̍h、mā是一種「貓頭鳥」，但是台灣先輩是叫 in「猴面鷹」。看tse名就知，in看--起-來就是像猴仝款，koh叫in是「鷹」，應該是食臊--ê，若是看著in ê華語名，可能ē雄雄對bē起--來：『草鴞』。



通常來講，若是食臊ê鳥仔，因為是tī食物鍊khah高等ê所在，所以生活範圍lóng ài khah大，至少kap食物鍊初等ê動物比--起-來是án-ne。所以lán講「鷹仔目」就是講一个人ê目色tsiânn lāi，因為鷹仔lóng ē飛tsiânn kuân來掠細隻動物食。Tī-leh樹頂、高空生活，是一般lán對鷹仔、bā-hio̍h ê印象。但是「猴面鷹」m̄是án-ne，in蹛tī草仔埔內底，所以華語名tsiah號做『草鴞』。



台灣ê「猴面鷹」因為生活ê所在，kap lán人類ê活動範圍有tsiânn大ê重疊，所以in ê壓力就受著直接ê脅迫；目前估計全台灣差不多只賰三、四百隻niā-niā，是lán台灣定做第一級ê保育動物，主要是tī-leh中南部有機會ē-tàng看--著。全世界tī越南、印度、菲律賓mā ē-tàng看著差不多仝形ê動物，詳細來講，in lóng是『東方草鴞』。Tī台灣ê tsit款「猴面鷹」是「亞種」，就是in生理上koh ē-sái kap其他所在仝種ê『草鴞』進行生湠；但是因為生活所在是完全分開--ê，已經看ē出來無仝款--ah，自然環境中mā無機會thang拄--著。Koh加上「猴面鷹」m̄是渡鳥、無法度飛過鹹水，所以應該是tsiânn久以前，就到台灣留--落-來--ah。若時間koh-khah久長了，獨立生湠ê時間有夠，有一工bē得kap其他所在ê『草鴞』進行生湠，就ē演化做lán tsia tsiah有ê在種動物。



Tsit-má是4--月，tng是in leh生湠ê時tsūn，除了鳥仔母需要補充營養來生卵，mā ē掠動物來飼囡仔鳥。Tsit个時tsūn，mā是in生存上危險ê時tsūn，因為有tsiânn大ê機會ē中毒。「猴面鷹」因為生活tī淺山所在，in mā時常掠niáu鼠來食，就ē因為án-ne就中毒。因為作穡人習慣囥niáu鼠藥仔來避免niáu鼠食家己ê作物，但是無論kám有kā niáu鼠thāu hōo死，「猴面鷹」lóng ē因為án-ne間接死--去。Tse是一个「lóng輸--去」ê狀況，食物鍊ē因為毒藥累積，suah來變成危機。M̄-koh若是lán願意hōo「猴面鷹」一條生路，換做用niáu鼠tng仔來tng niáu鼠，「猴面鷹」bē hōo thāu死--去，in就ē替lán來掠niáu鼠，lán人類koh ē-tàng生活tī一个無毒ê環境。



全世界來講，『草鴞』是生存iáu無危機ê動物，但是「猴面鷹」tī lán台灣是需要保護ê動物。Kám有機會hōo「猴面鷹」生存--落-來？Tse是考驗lán人類智慧ê所在。







#台灣動物記事 專欄，本文使用教育部推薦漢字kap臺灣閩南語羅馬字拼音方案。

台文通訊BONG報313期，2020年4月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
