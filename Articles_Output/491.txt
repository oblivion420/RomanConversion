台文通訊BONG報: 八田V.S紅十字
陳冠君

八田與一大怪人

拖夢叫我提筆弄

講伊日本來台灣

一世人建設下港


嘉南水圳紡tín動

祖國suah來去投降

伊mā身屍落塗空

聽見伊死ê消息

In某無beh守（tsiú）空房

跳入海水去揣翁

數十年來in 雙人

天堂地獄sì-kè航

日子teh過lóng輕鬆

忽然海龍王hah-hì

日本福島大地動

「三一一」三座核廠

一瞬間tshun無半頃

再次提醒lán眾人

「非核家園」tsiah穩當

尚且台灣大愛疼

寄附賑災buē輸--人

「紅十字會」竟目紅

褲袋té燒m̄願放

偷iap sai-khia  tī銀行

『不沾鍋』koh súi-tang-tang

『泰戈爾』in 管錢項

太可惡無序大人

佳哉歹事傳千里

傳到八田ê耳空

想來想去buē 禁--得

不管市府kap法院

怎樣判決怎樣弄

一通電話「紅十字」

吐出in所食鐵銅
