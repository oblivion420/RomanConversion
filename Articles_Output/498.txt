台文通訊BONG報: 台灣漫感XI：高雄壽山
作者：下村海南（Shimomura Kainan）
（翻譯／吳柳澤）

編按：下村海南tī 1915～1921年來台灣做民政長官kap總務長官，對台灣ê基礎建設不止仔有貢獻。「台灣漫感」是伊經過十冬了後tńg來台灣（1931年，昭和六年），刊tī《臺灣日日新報》ê散文連載。請參考第294期30頁本專欄頭一篇ê話頭。

高雄一路án-ne行--過-來，lóng是佳哉伊自本ê環境kap優美ê景色。就算lán無siáⁿ teh kā干涉，因為島內teh發展振興產業，koh隨著kap南支那、南洋ê貿易teh進展，景氣無想beh變好mā困難。總--是高雄若beh chiâⁿ做koh-khah理想ê工場地區，是ài koh-khah拍拚chiah ē-sái。M̄-nā土地ê優惠，tio̍h-ài逐方面lóng對新企業提供方便，來促進in有意願tī高雄設立據點，lán ài有chit款ê決心kap覺悟chiah ē用--得。

壽山ê山崙有豐富ê石灰，che hō͘壽山m̄-nā是高雄ê景點，mā是工業ê資源。Tī平山知事1 kā我àn-nāi之下，駛車ná siàn東風2一直到壽山ê山頂，規chōa路高雄壯觀ê景色，lóng收tī我ê眼內。Siāng時koh聽著有beh kā山崙ê一部份起做go͘-lú-huh場ê計畫，像chit款有遠見ê想法hō͘人是真歡喜！

高雄m̄-nā是貨件ê集散地，壽山chit个真罕得有--ê天賜ê景點，就tī leh街市ê內底。特別是chhng thàng過山腹ê磅空，就直接thàng到海hit爿ê海沙埔，一个極好勢ê海水浴場就án-ne hām市內接sio連。Che m̄-nā是hō͘在地高雄人保持健康ê好場所，mā chiâⁿ做旅客遊覽ê時，歇喘停留ê好所在。高雄有影是hō͘壽山ê自然致蔭--著。
#台灣漫感 專欄，本文使用教育部推薦漢字kap臺灣閩南語羅馬字拼音方案。
台文通訊BONG報304期，2019年7月出刊。




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：下村海南（Shimomura Kainan）


（翻譯／吳柳澤）



編按：下村海南tī 1915～1921年來台灣做民政長官kap總務長官，對台灣ê基礎建設不止仔有貢獻。「台灣漫感」是伊經過十冬了後tńg來台灣（1931年，昭和六年），刊tī《臺灣日日新報》ê散文連載。請參考第294期30頁本專欄頭一篇ê話頭。




高雄一路án-ne行--過-來，lóng是佳哉伊自本ê環境kap優美ê景色。就算lán無siáⁿ teh kā干涉，因為島內teh發展振興產業，koh隨著kap南支那、南洋ê貿易teh進展，景氣無想beh變好mā困難。總--是高雄若beh chiâⁿ做koh-khah理想ê工場地區，是ài koh-khah拍拚chiah ē-sái。M̄-nā土地ê優惠，tio̍h-ài逐方面lóng對新企業提供方便，來促進in有意願tī高雄設立據點，lán ài有chit款ê決心kap覺悟chiah ē用--得。



壽山ê山崙有豐富ê石灰，che hō͘壽山m̄-nā是高雄ê景點，mā是工業ê資源。Tī平山知事1 kā我àn-nāi之下，駛車ná siàn東風2一直到壽山ê山頂，規chōa路高雄壯觀ê景色，lóng收tī我ê眼內。Siāng時koh聽著有beh kā山崙ê一部份起做go͘-lú-huh場ê計畫，像chit款有遠見ê想法hō͘人是真歡喜！



高雄m̄-nā是貨件ê集散地，壽山chit个真罕得有--ê天賜ê景點，就tī leh街市ê內底。特別是chhng thàng過山腹ê磅空，就直接thàng到海hit爿ê海沙埔，一个極好勢ê海水浴場就án-ne hām市內接sio連。Che m̄-nā是hō͘在地高雄人保持健康ê好場所，mā chiâⁿ做旅客遊覽ê時，歇喘停留ê好所在。高雄有影是hō͘壽山ê自然致蔭--著。

壽山ê詩

相思樹ê樹欉內，
我ê車oat來se̍h去，
來到tī壽山山頂。

高雄ê街市，
就tī所徛ê山崁ê跤邊，
lóng tī我ê視野內。

秋凊兼好天ê chit个時，
海水靜靜仔teh流。
一爿厚，一爿薄，
色水互相saⁿ對比。
Chit片闊bóng-bóng koh久久長長ê大海啊！



（後期繼續)




平山泰，tī 1931年1月22到1931年9月11期間擔任高雄州知事。
原文是「ドライブ」＝drive＝『兜風』。





#台灣漫感 專欄，本文使用教育部推薦漢字kap臺灣閩南語羅馬字拼音方案。

台文通訊BONG報304期，2019年7月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
