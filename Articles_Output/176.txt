台文通訊BONG報: 歇寒看電影
#逐家來phò-tāu 專欄，本文使用教育部推薦漢字kap臺灣閩南語羅馬字拼音方案。台文通訊BONG報324期，2021年3月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。

作者：張芳莉Tsit擺ê歇寒lóng無走去佗位tshit-thô，一--來是因為新冠肺炎使人bē放心；二--來是因為阮hit隻寶貝狗Cello阿弟仔已經有年歲--ah，無適合koh放伊一个leh顧厝。就是因為tsit種ê機緣，hōo我有時間ē-tàng看幾齣以早早就想beh看，suah lóng無時間thang看ê好電影！一齣號做《四海兄弟》（Once upon a time in America）。伊是leh講五个自細漢褲頭kat做伙ê好兄弟，大漢了後因為理念ê無sio-siâng，最後pìnn面冤家，死--ê死，逃--ê逃。用計陷害，kā對方ê tshit仔、錢lóng kuānn-kuānn--去，經過30幾冬，人lóng老--ah，tsiah想beh彌補以早ê過錯，代誌tsiah piak空--出-來。Tsit个劇情tsiânn精采，m̄-koh對無耐性ê人來講，絕對坐bē tiâu！因為伊ê片長竟然超過四點鐘！若無liōng-siōng ê時間，根本to無法度看煞。另外三齣mā tsiok好看，是《教父》第一集到第三集。Tse是leh講意大利烏社會ê故事，片長mā lóng超過三點鐘。我看煞了後有真深ê感覺，序大人tiānn-tiānn kā lán教示講歹路m̄-thang行，m̄-thang去bak烏社會、去做tshit-thô囡仔，若無，你就ē拖屎連。我koh有tsiânn深ê感慨，lán人ê運命kám是已經注定好--ah？有tang時hōo環境逼--著，ē hōo家己身不由己，做一寡姑不而將ê代誌，想beh回頭mā無法度！Tsiânn實有夠無奈。逐家lóng想beh好額、有錢、有名聲，m̄-koh過程ài有tsiânn大ê付出kap犧牲。等家己peh tsiūnn上kuân ê地位，suah感覺tsiânn孤單。逐家lóng驚--我，隨時giâu疑有人beh kā我khiú--落-來……。Hainnh，人生實在是tsiânn歹liú-lia̍h。一目nih，歇寒已經beh結束--ah！Tsit擺ê歇睏，因為tsit幾齣電影，m̄-nā充實我ê智識，mā hōo我tsit个平凡ê女子做一場烏道大姊頭仔ê江湖夢。另外，tsit擺新冠肺炎hōo逐家kap厝--裡ê人ke bē少時間thang鬥陣，往好ê方向來看，是聯絡感情ê好機會。閒話減講，行！逐家sio招坐客廳，做伙來看電影！ #逐家來phò-tāu 專欄，本文使用教育部推薦漢字kap臺灣閩南語羅馬字拼音方案。台文通訊BONG報324期，2021年3月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：張芳莉
Tsit擺ê歇寒lóng無走去佗位tshit-thô，一--來是因為新冠肺炎使人bē放心；二--來是因為阮hit隻寶貝狗Cello阿弟仔已經有年歲--ah，無適合koh放伊一个leh顧厝。就是因為tsit種ê機緣，hōo我有時間ē-tàng看幾齣以早早就想beh看，suah lóng無時間thang看ê好電影！

一齣號做《四海兄弟》（Once upon a time in America）。伊是leh講五个自細漢褲頭kat做伙ê好兄弟，大漢了後因為理念ê無sio-siâng，最後pìnn面冤家，死--ê死，逃--ê逃。用計陷害，kā對方ê tshit仔、錢lóng kuānn-kuānn--去，經過30幾冬，人lóng老--ah，tsiah想beh彌補以早ê過錯，代誌tsiah piak空--出-來。Tsit个劇情tsiânn精采，m̄-koh對無耐性ê人來講，絕對坐bē tiâu！因為伊ê片長竟然超過四點鐘！若無liōng-siōng ê時間，根本to無法度看煞。

另外三齣mā tsiok好看，是《教父》第一集到第三集。Tse是leh講意大利烏社會ê故事，片長mā lóng超過三點鐘。我看煞了後有真深ê感覺，序大人tiānn-tiānn kā lán教示講歹路m̄-thang行，m̄-thang去bak烏社會、去做tshit-thô囡仔，若無，你就ē拖屎連。

我koh有tsiânn深ê感慨，lán人ê運命kám是已經注定好--ah？有tang時hōo環境逼--著，ē hōo家己身不由己，做一寡姑不而將ê代誌，想beh回頭mā無法度！Tsiânn實有夠無奈。逐家lóng想beh好額、有錢、有名聲，m̄-koh過程ài有tsiânn大ê付出kap犧牲。等家己peh tsiūnn上kuân ê地位，suah感覺tsiânn孤單。逐家lóng驚--我，隨時giâu疑有人beh kā我khiú--落-來……。Hainnh，人生實在是tsiânn歹liú-lia̍h。

一目nih，歇寒已經beh結束--ah！Tsit擺ê歇睏，因為tsit幾齣電影，m̄-nā充實我ê智識，mā hōo我tsit个平凡ê女子做一場烏道大姊頭仔ê江湖夢。另外，tsit擺新冠肺炎hōo逐家kap厝--裡ê人ke bē少時間thang鬥陣，往好ê方向來看，是聯絡感情ê好機會。

閒話減講，行！逐家sio招坐客廳，做伙來看電影！
#逐家來phò-tāu 專欄，本文使用教育部推薦漢字kap臺灣閩南語羅馬字拼音方案。
台文通訊BONG報324期，2021年3月出刊。




郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會
◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
