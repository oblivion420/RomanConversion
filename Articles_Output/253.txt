台文通訊BONG報: 南方．海翁仔ê夢聲啊
做伙來唸詩專欄，本文使用教育部推薦漢字kap臺灣閩南語羅馬字拼音方案。
台文通訊BONG報303期，2019年6月出刊。

--------------------------------------------
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：林益彰



一、夢海翁  －  寫葉石濤文學紀念館


踮在　山林
行出，行入
行入
Tsit个夢bē飽，卻
繼續
眠夢--ah

民生，拍銀　拍銀
青綠色tī園中
是火是湧，更加ná
        風飛沙內底，實想ê
        浪漫啊
冊本中走出，街頭
        巷路尾，歷史ê
        山林是一phiàn，不而過
Hit一枝　樹仔啊
M̄是睏眠，khuann-khuann仔倒--落-來
是tsiânn做燈膏，huah tiâu
        媽祖婆--ā
        聖母娘娘--ā

南城內ê戀活，koh再
點起一支又一支
牛奶白ê　筆火
原來
日頭又koh，悠然ê
        落山--ah





二、土海翁  一  寫鄭豐喜圖書紀念館  


風khau倒浪
有一巡眼神
Tuì土地內，爬出一條
肩胛形ê船隻，就踮在
湖面　滿滿ê故事頂

有一雙跤，徛算
崩敗破相，猶原
一印　一氣，沓沓仔
刻出bông雲內底ê
        一座山林

伊名
已聊聊仔號做
Pha荒làm田中ê　綿爛船
面對風飛沙直直講ê眠夢
就用ná胸坎ê手骨
        弓開
        島嶼ē-tàng鼻--著ê
        目睭，

出外ê遊子啊
填土ê漁村啊
不再回頭ê，冊本啊
總有一工，若
        tńg來
        厝，ē有
        tsit隻船
        khuann-khuann仔為lín播送出
Hiàng時仔到tann
猶原是飽tīnn koh兼飽穗
總有一工，總有
        一工





三、海翁虎 －寫楊逵文學紀念館


你聽
勞販ê目屎
Siáng知，意願來紹介
塗跤ê肩胛
島嶼ê胸坎啊
你鼻
又koh落雨
手痕頂ê血路
猶原kīng--著，kīng著大目降ê
        玫瑰花啊
雨bē停，m̄過火    
已烏影
知--無！Hit一蕊
        ná虎聲ê眼神
不而過
是秋天ê光星niā-niā
海翁ê稜跡啊
號做沉重，沉重
Ná親像hit一張
《和平宣言》內底ê
        掛故





做伙來唸詩專欄，本文使用教育部推薦漢字kap臺灣閩南語羅馬字拼音方案。

台文通訊BONG報303期，2019年6月出刊。



--------------------------------------------


歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
