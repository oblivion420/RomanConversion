台文通訊BONG報: 同性婚姻ê稱呼問題
2019年5月24，台灣tsiânn做亞洲第一个同性兩人ē-tàng結婚ê國家，台灣ê文明、進步、民主、人權、自由，lóng是世界it-tóo--ê，做一个台灣人，我感覺tsiok驕傲--ê。

M̄-koh，台灣tsit塊土地hōo幾若个政權thún踏--過，lán ê歷史kap文化面臨衰微以外，語言，mā tī台灣現代化ê過程中tuè無著陣，致使有一寡新詞，m̄管是新mih仔、新觀念、新現象甚至新需求，不時ē面臨無法度用台語表達ê困境。

佳哉，有台語意識ê人愈來愈濟，逐家同齊拍拚為台語創造新詞，tī網路iah是電視媒體出現。其中一个真熱、真烘（hang）ê話題，就是同性婚姻。

包含台灣在內真濟所在ê婚姻文化，有koh tsāi koh tsa̍t ê父權結構，稱呼mā是完全照tsit个結構來發展--ê，內家外家、仝姓無仝姓，牽涉血緣mā關係財產，koh kap性別上ê查埔查某有固定ê對應。Tann若結婚ê雙人lóng查埔iah是lóng查某，就完全無伊法——上基本--ê，新婦囝婿、ta-ke ta-kuann、丈人丈姆，tī同性婚姻內底beh按怎稱呼？

當頭對面lán kan-na叫阿爸、阿母，ta-ke、ta-kuann是「背稱」，就是kap別人講著tsit个人ê時稱呼ê方式，問題lóng是出tī tsia。網路上有看著『女媳』、『子婿』tsit款華語講法，各種稱呼lóng有，基本原理就是tī原稱呼ê核心成份頭前加上性別標記。唸--起-來bē順，mā感覺無ha̍h lán台語ê語感，而且理路並無行出性別框仔。

稱呼是tuì關係來--ê，新ê稱呼，mā tio̍h tuì新ê關係重思考。同性愛人之間，並無娶「--入-來」iah是嫁「--出-去」ê分別——上好異性婚姻mā無。若是女性，兩爿ê爸母lóng ke一个查某囝；若是男性，兩爿ê爸母lóng ke一个後生。既然án-ne，就應該無分ta-ke／丈姆、ta-kuann／丈人，lóng是爸母。

Tsit个新關係建立tī「婚姻」。就法律來講，婚姻就是一種民事契約，契約就是人kap人之間ê約束。M̄是kan-na kap財產有關係ê代誌niā-niā ōo，「契」tī lán台語內底ē用tī一个tsiok重要ê所在：契爸、契母、契（查某）囝。

台灣傳統對認契爸母是真慎重，m̄是講講--leh就準拄煞。通常有「kuānn水米」ê儀式，象徵「有kā你養飼」，mā有人ē拍金仔hōo契（查某）囝，甚至tī訃音頂，有食水米ê義子、義女是kap後生查某囝排tī仝位階--ê。

講--來，tse mā是一種約束：約束來做親人。照tsit个理路，「因為婚姻關係來tsiânn做親人」，mā是一種約束。愛人仔ê爸母就親像家己ê契爸契母，精差tī tsit个「契」m̄是別款「契」，是限定tī「因為婚姻關係產生ê契」，所以ē-tàng簡稱做「婚契」。

Án-ne代誌就簡單--ah。「Ke一个後生／查某囝」加上「婚契」ê概念，所有同婚關係內底ê背稱，lóng ē-tàng就原本血親ê叫法，tī頭前加一个「婚契」：婚契爸、婚契母、婚契囝、婚契查某囝、婚契大姊、婚契小弟......賰--ê就照樣畫鞋pān。

若是gún翁、gún某，ē-tàng照用，mā ē-tàng改用「gún牽--ê」。若是『配偶』，因為是法律名詞，建議iáu是直接唸「phuè-ngóo」就好，kā當做外語來處理，畢竟法律條文並無台語版，m̄-koh tī口語，ē-tàng使用lán在來ê用語「頭對」。

「婚契」ê用法koh有一个好處。雖然ē-tàng結婚、有法律地位，m̄-koh社會上ê氣氛、偏見，hōo真濟人m̄敢、m̄願hōo外人知，m̄-koh總--是ē拄--著iah是講--著，無方便「出櫥（註）」ê人，只要kā「婚契」ê「婚」省略、賰「契」就好--ah，無欺騙、真自然。甚至tī訃音頂mā是ē-tàng án-ne處理。

Tsit个邏輯，完全是對台語出發來思考--ê，若beh用tī華語，ná像ē拄著問題，tse就留hōo華語人去操煩。

原來lán台語ê骨髓內底，有對進步觀念ê「超前部署（tshiau-tsiân-pōo-sú）」。
台語現代化專欄，本文使用教育部推薦漢字kap臺灣閩南語羅馬字拼音方案。
台文通訊BONG報316期，2020年7月出刊。
台文通訊BONG報316期，2020年7月出刊。
歡迎捐款贊助　李江却台語文教基金會　（捐款thang抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。


歡迎捐款贊助　李江却台語文教基金會　（捐款thang抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：Liz


2019年5月24，台灣tsiânn做亞洲第一个同性兩人ē-tàng結婚ê國家，台灣ê文明、進步、民主、人權、自由，lóng是世界it-tóo--ê，做一个台灣人，我感覺tsiok驕傲--ê。



M̄-koh，台灣tsit塊土地hōo幾若个政權thún踏--過，lán ê歷史kap文化面臨衰微以外，語言，mā tī台灣現代化ê過程中tuè無著陣，致使有一寡新詞，m̄管是新mih仔、新觀念、新現象甚至新需求，不時ē面臨無法度用台語表達ê困境。



佳哉，有台語意識ê人愈來愈濟，逐家同齊拍拚為台語創造新詞，tī網路iah是電視媒體出現。其中一个真熱、真烘（hang）ê話題，就是同性婚姻。



包含台灣在內真濟所在ê婚姻文化，有koh tsāi koh tsa̍t ê父權結構，稱呼mā是完全照tsit个結構來發展--ê，內家外家、仝姓無仝姓，牽涉血緣mā關係財產，koh kap性別上ê查埔查某有固定ê對應。Tann若結婚ê雙人lóng查埔iah是lóng查某，就完全無伊法——上基本--ê，新婦囝婿、ta-ke ta-kuann、丈人丈姆，tī同性婚姻內底beh按怎稱呼？



當頭對面lán kan-na叫阿爸、阿母，ta-ke、ta-kuann是「背稱」，就是kap別人講著tsit个人ê時稱呼ê方式，問題lóng是出tī tsia。網路上有看著『女媳』、『子婿』tsit款華語講法，各種稱呼lóng有，基本原理就是tī原稱呼ê核心成份頭前加上性別標記。唸--起-來bē順，mā感覺無ha̍h lán台語ê語感，而且理路並無行出性別框仔。



稱呼是tuì關係來--ê，新ê稱呼，mā tio̍h tuì新ê關係重思考。同性愛人之間，並無娶「--入-來」iah是嫁「--出-去」ê分別——上好異性婚姻mā無。若是女性，兩爿ê爸母lóng ke一个查某囝；若是男性，兩爿ê爸母lóng ke一个後生。既然án-ne，就應該無分ta-ke／丈姆、ta-kuann／丈人，lóng是爸母。



Tsit个新關係建立tī「婚姻」。就法律來講，婚姻就是一種民事契約，契約就是人kap人之間ê約束。M̄是kan-na kap財產有關係ê代誌niā-niā ōo，「契」tī lán台語內底ē用tī一个tsiok重要ê所在：契爸、契母、契（查某）囝。



台灣傳統對認契爸母是真慎重，m̄是講講--leh就準拄煞。通常有「kuānn水米」ê儀式，象徵「有kā你養飼」，mā有人ē拍金仔hōo契（查某）囝，甚至tī訃音頂，有食水米ê義子、義女是kap後生查某囝排tī仝位階--ê。



講--來，tse mā是一種約束：約束來做親人。照tsit个理路，「因為婚姻關係來tsiânn做親人」，mā是一種約束。愛人仔ê爸母就親像家己ê契爸契母，精差tī tsit个「契」m̄是別款「契」，是限定tī「因為婚姻關係產生ê契」，所以ē-tàng簡稱做「婚契」。



Án-ne代誌就簡單--ah。「Ke一个後生／查某囝」加上「婚契」ê概念，所有同婚關係內底ê背稱，lóng ē-tàng就原本血親ê叫法，tī頭前加一个「婚契」：婚契爸、婚契母、婚契囝、婚契查某囝、婚契大姊、婚契小弟......賰--ê就照樣畫鞋pān。



若是gún翁、gún某，ē-tàng照用，mā ē-tàng改用「gún牽--ê」。若是『配偶』，因為是法律名詞，建議iáu是直接唸「phuè-ngóo」就好，kā當做外語來處理，畢竟法律條文並無台語版，m̄-koh tī口語，ē-tàng使用lán在來ê用語「頭對」。



「婚契」ê用法koh有一个好處。雖然ē-tàng結婚、有法律地位，m̄-koh社會上ê氣氛、偏見，hōo真濟人m̄敢、m̄願hōo外人知，m̄-koh總--是ē拄--著iah是講--著，無方便「出櫥（註）」ê人，只要kā「婚契」ê「婚」省略、賰「契」就好--ah，無欺騙、真自然。甚至tī訃音頂mā是ē-tàng án-ne處理。



Tsit个邏輯，完全是對台語出發來思考--ê，若beh用tī華語，ná像ē拄著問題，tse就留hōo華語人去操煩。



原來lán台語ê骨髓內底，有對進步觀念ê「超前部署（tshiau-tsiân-pōo-sú）」。


註：出櫥，華語講『出櫃』，是tuì英語coming out of the closet（coming out）來--ê，用台語講就是「行出衫仔櫥」，照台語ê構詞，ē-tàng講做「出櫥」。




台語現代化專欄，本文使用教育部推薦漢字kap臺灣閩南語羅馬字拼音方案。


台文通訊BONG報316期，2020年7月出刊。








歡迎捐款贊助　李江却台語文教基金會　（捐款thang抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
