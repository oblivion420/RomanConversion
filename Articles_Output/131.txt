台文通訊BONG報: 無應該ê歇睏日（有聲♪）
台文通訊BONG報十月號（No.271）


-----------------------------------------------

▍無應該 ê 歇睏日

作者：亞茱





歇睏日

是叫人寫兩倍宿題ê的日子--m̄？

Guán感覺

無應該neh



睏醒--ah

神神--ā倒--leh

M̄免趕緊beh起床

Ē-tàng好好仔想一下tú-tsiah做ê夢



Phâng一杯牛奶、一粒煎卵包

Tī埕--裡

閒閒仔食，閒閒仔lim

Koh ē-tàng聽著白粉鳥kuh-kuh唱歌



去學校ê時，tshiâng-tsāi經過ê小路

M̄-bat名ê野花野草teh ia̍t手

koh有飛--ê、跳--ê、行--ê、爬--ê 

真濟古錐 ê小動物

若無歇睏日

Beh按怎有thang去揣--in？



歇睏日

是叫人寫兩倍宿題ê日子--m̄？

Guán tī心內

一直搖頭、搖頭
