台文通訊BONG報: 五日節ê ǹg望
作者：陳文仲

（作者是「#永和小小書房 #台語讀寫班」結業學員）

今仔日是舊曆5月初5，五日節，也有人講是五月節。Tī五日節tsit工，每一口灶lóng tī-leh食肉粽，所以mā tsiânn濟人講是肉粽節。一透早，阿母就tshuā小妹去菜市仔款東款西，小妹感覺上好玄koh上趣味--ê，就是去買菖蒲 、艾（hiānn）草kap榕（tshîng）仔枝。

小妹tuì菜市仔tńg--來了後，阿爸就tshuā阮去門跤口，kā tsia-ê mi̍h件縛hōo好勢，伊kā阮講，菖蒲看--起-來，bē輸ná一枝寶劍，ē-sái kā hia-ê歹mih仔lóng斬hìnn-sak。Iah若插榕插艾就是beh趕走蟲thuā，hōo環境khah清氣，lán mā khah bē破病。阿爸koh教阮講俗語：「插榕khah勇龍，插艾khah勇健。」簡單來講就是ǹg望逐家身體健康，萬事如意。

Teh-beh倚晝--ah，電視頂mā拄仔好leh放送「pê龍船比賽」。阮ná食肉粽ná看比賽。阿媽縛ê肉粽是頂港有名聲、下港上出名--ê ōo，芳kòng-kòng koh kòng-kòng芳。我逐擺lóng食kah碗底清氣tam-tam， 若無khah細膩--leh，凡勢連粽ha̍h仔mā kā哺--落-去。

緊--leh，緊--leh，beh倚12點--ah！聽人講，透中晝徛卵上好徛，若是有kā卵徛--起-來，規年thàng天lóng好運。我ê技術kài gâu，liam-mi卵就徛kah好勢好勢--ah！小妹看kah目睭金金金，喙舌吐kah長長長，tsiok欣羨--ê，講伊mā一定ài kā卵徛--起-來tsiah ē-sái。

今年ê五日節，有好食--ê，mā有好sńg--ê，koh有學著khah早ê故事kap俗語，hōo阮tsiok歡喜--ê。我iáu有一个ǹg望，就是攑菖蒲寶劍，展出我ê快刀「一百khòng八斬」，kā今年上顧人怨ê武漢肺炎斬斬斬，斬kah tsia-ê病毒lóng m̄敢出來害--人。

今仔日我ê演說到tsia結束，多謝逐家！
#演講稿 專欄，本文使用教育部推薦漢字kap臺灣閩南語羅馬字拼音方案。#台文通訊BONG報 328期，2021年7月出刊。--------------------------------------------歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。

作者：陳文仲（作者是「#永和小小書房 #台語讀寫班」結業學員）今仔日是舊曆5月初5，五日節，也有人講是五月節。Tī五日節tsit工，每一口灶lóng tī-leh食肉粽，所以mā tsiânn濟人講是肉粽節。一透早，阿母就tshuā小妹去菜市仔款東款西，小妹感覺上好玄koh上趣味--ê，就是去買菖蒲 、艾（hiānn）草kap榕（tshîng）仔枝。小妹tuì菜市仔tńg--來了後，阿爸就tshuā阮去門跤口，kā tsia-ê mi̍h件縛hōo好勢，伊kā阮講，菖蒲看--起-來，bē輸ná一枝寶劍，ē-sái kā hia-ê歹mih仔lóng斬hìnn-sak。Iah若插榕插艾就是beh趕走蟲thuā，hōo環境khah清氣，lán mā khah bē破病。阿爸koh教阮講俗語：「插榕khah勇龍，插艾khah勇健。」簡單來講就是ǹg望逐家身體健康，萬事如意。Teh-beh倚晝--ah，電視頂mā拄仔好leh放送「pê龍船比賽」。阮ná食肉粽ná看比賽。阿媽縛ê肉粽是頂港有名聲、下港上出名--ê ōo，芳kòng-kòng koh kòng-kòng芳。我逐擺lóng食kah碗底清氣tam-tam， 若無khah細膩--leh，凡勢連粽ha̍h仔mā kā哺--落-去。緊--leh，緊--leh，beh倚12點--ah！聽人講，透中晝徛卵上好徛，若是有kā卵徛--起-來，規年thàng天lóng好運。我ê技術kài gâu，liam-mi卵就徛kah好勢好勢--ah！小妹看kah目睭金金金，喙舌吐kah長長長，tsiok欣羨--ê，講伊mā一定ài kā卵徛--起-來tsiah ē-sái。今年ê五日節，有好食--ê，mā有好sńg--ê，koh有學著khah早ê故事kap俗語，hōo阮tsiok歡喜--ê。我iáu有一个ǹg望，就是攑菖蒲寶劍，展出我ê快刀「一百khòng八斬」，kā今年上顧人怨ê武漢肺炎斬斬斬，斬kah tsia-ê病毒lóng m̄敢出來害--人。今仔日我ê演說到tsia結束，多謝逐家！ #演講稿 專欄，本文使用教育部推薦漢字kap臺灣閩南語羅馬字拼音方案。#台文通訊BONG報 328期，2021年7月出刊。--------------------------------------------歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
