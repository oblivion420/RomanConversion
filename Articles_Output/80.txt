台文通訊BONG報: 傳承
作者：蔡天享



「阿爸！阿爸！七早八早你穿kah tsiah-nī仔飄撇，是beh去佗位tshit-thô？」「Gōng囡仔！今仔日是正月初1，lán beh來廟--裡拜拜！」過年hit工ê透早，阿爸照鏡tng-leh打扮，抹面油、梳hái-kat-á頭、kat ne-kut-tái、穿se-bí-looh，我mā tuè leh歡喜。去到廟--裡，「佛祖啊！你tio̍h保庇厝內囡仔大細，ē-tàng平安、勇健、大趁錢。」Gún老爸顧leh kā佛祖hē願，我走去金爐hia燒金、放炮仔，tse是逐冬過年ê時，阿爸lóng ē tshuā我去做ê代誌。前無偌久，新正年頭，我koh再去廟--裡拜拜，gún阿爸tsit回無去，因為伊已經無tī--leh--ah。我tsiânn siàu念gún阿爸，siàu念伊拍拚huānn家kap注重人品ê堅持。



Gún老爸少年ê時，是leh做賣布ê小生理，為著beh tshiânn養五个囡仔，逐工天拄拍phú仔光就出門，褪赤跤，用扁擔（pún-tann）擔tsiânn百斤ê布料，沿路行，沿路huah賣：「來--ooh！來買布--ooh！」扁擔雙頭teh重，sìm--leh sìm--leh，人mā tuè leh hián--leh hián--leh，行bē穩，啊汗ná流。有一回阿水伯--à兇兇狂狂m̄知leh趕啥，gún老爸kā huah來講：「阿水--à！Lín新婦拄kā你生一个查埔孫，tsiânn福氣neh！我tsia拄進一條āinn巾，kap大紅花，tsiânn喜氣，若來āinn lín孫，穩當是gâu大漢koh好io飼！」阿水伯聽kah是耳仔phak-phak-phak，錢jîm leh tàn hōo gún老爸，āinn巾提--leh，喙笑目笑就走--ah。M̄-koh，聽講阿水伯--à tńg去到厝，hōo阿水姆--à罵kah臭頭雞仔：「你tsit个膨肚短命--ê！叫你去買一罐仔牛奶粉thang泡hōo lán孫--ê lim，你suah買āinn巾tńg--來，暗頓tsit條āinn巾你tsiah提去哺--lah！」Gún老爸gâu講話，外交koh好，生理lóng做有成--ê khah濟，伊m̄驚艱苦，tse就是伊拍拚huānn家ê精神。



俗語講：痟貪是ē按怎？Tio̍h！痟貪ē nǹg雞lam。Tsit句話我自做囡仔ê時，gún老爸就有教--我--ah，m̄-koh我付出悽慘ê代價。國校仔二年ê時，gún同窗--ê阿榮--ā招我去海邊仔tshit-thô，雙人跳落去一台塑膠棑仔頂kuân，塑膠棑仔是塑膠管縛做伙ê細隻漁船。阿榮--ā雄雄mooh一粒石頭出來khà塑膠管，khà做一phuè仔一phuè仔，我徛tī船仔邊leh看頭，若有人來就ài huah聲，thang好suan，過無偌久，塑膠phuè仔té kah規布袋--ah，兩个人提去賣歹銅舊錫，賣50箍，提去買冰、食四秀仔，有夠歡喜，bē輸猴山--a去食著弓蕉仝款。無疑悟隔tńg工，塑膠棑仔ê主人受氣受tua̍h來投gún老爸，gún老爸氣ka̍h，kā我ê手骨掠--leh，hit枝leh量布ê尺攑--leh就kā我sut--落-去，沿路行沿路sut，我ná哀：「我後kái m̄敢--ah！我後kái m̄敢--ah！」。去到主人家，我雙跤跪--落，會失禮，老爸目屎ná流：「你食著好膽藥仔，人牽m̄行，鬼牽liù-liù行，你細漢偷挽匏，大漢就ē偷牽牛。」老爸重--ê是人品，自hit kái了後到tann，我m̄敢koh貪人半項。



我是leh食政府ê頭路，負責發漁船仔掠魚ê執照，有相當ê權力，bē少人愛kā我phôo-phôo-thánn-thánn，有一回船公司ê頭家khà電話hōo我講：「Eh！蔡sàng，年tih-beh到--ah，我有tshuân一箱烏甕串（oo-àng-tshǹg）ê sa-sí-mih，beh kā你sueh多謝，勞煩你tsiah uat來gún公司提hannh！Ē記得ài家己留leh食，千萬m̄-thang送--人neh！」有sa-sí-mih，koh huan咐m̄-thang送--人，穩當是有藏紅包……，我tng-leh躊躇ê時，聽著耳甕仔邊有人leh唸講：「Bē使貪、bē使貪，痟貪是ē nǹg雞lam！」Tang時仔是gún老爸講--過ê話，bē輸leh kā我提醒，細漢ê時hōo gún老爸摃kah悽慘落魄ê代誌，我tsiah回魂tńg--來，m̄敢去提。



Gún老爸傳承hōo--我--ê是拍拚huānn家kap注重人品ê精神，我beh kā傳--落-去。以往過年，lóng是gún老爸tshuā我去廟--裡拜拜，tsit-má，換我tshuā我ê後生去，我求講：「佛祖啊！你tio̍h保庇厝內囡仔大細，ē-tàng平安、勇健、大趁錢。」我ê囡仔tī金爐邊--a leh燒金、放炮仔，就親像tng年，我倚tī gún老爸ê身軀邊仝款。「乖囝--ê，lín阿公伊tng年賣布，千辛萬苦，是為著beh顧規家伙仔ê腹肚，教我ài拍拚huānn家，tse是頭一層。第二，阿公注重人品，教我凡事「bē-sái貪」，ài靠家己趁，tsiah ē成功！我tsit-má tsiah有才調做一个處長級ê主管。」Gún老爸傳承hōo--我ê精神，是一塊上jió-toh ê布，我beh用伊留hōo--我ê hit枝尺來量，kā車做一領衫，一領人格四四正正ê衫，永遠傳hōo囝囝孫孫。






#台灣寫真 專欄，本文使用教育部推薦漢字kap傳統白話字方案。




台文通訊BONG報314期，2020年5月出刊。














歡迎捐款贊助　#李江却台語文教基金會　（捐款thang抵稅，匯款了後請通知02-23112199）





線上捐款(定期定額) https://ppt.cc/fF5bhx





線上捐款(單筆) https://ppt.cc/fcycox











郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會








李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。











◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
#台灣寫真 專欄，本文使用教育部推薦漢字kap傳統白話字方案。




台文通訊BONG報314期，2020年5月出刊。














歡迎捐款贊助　#李江却台語文教基金會　（捐款thang抵稅，匯款了後請通知02-23112199）





線上捐款(定期定額) https://ppt.cc/fF5bhx





線上捐款(單筆) https://ppt.cc/fcycox











郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會








李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。











◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
台文通訊BONG報314期，2020年5月出刊。


歡迎捐款贊助　#李江却台語文教基金會　（捐款thang抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：蔡天享




↑阿爸蔡長永（hit時60歲）kap大漢查某孫蔡亮儀，tī布袋布店。1989年hip--ê。






「阿爸！阿爸！七早八早你穿kah tsiah-nī仔飄撇，是beh去佗位tshit-thô？」「Gōng囡仔！今仔日是正月初1，lán beh來廟--裡拜拜！」過年hit工ê透早，阿爸照鏡tng-leh打扮，抹面油、梳hái-kat-á頭、kat ne-kut-tái、穿se-bí-looh，我mā tuè leh歡喜。去到廟--裡，「佛祖啊！你tio̍h保庇厝內囡仔大細，ē-tàng平安、勇健、大趁錢。」Gún老爸顧leh kā佛祖hē願，我走去金爐hia燒金、放炮仔，tse是逐冬過年ê時，阿爸lóng ē tshuā我去做ê代誌。前無偌久，新正年頭，我koh再去廟--裡拜拜，gún阿爸tsit回無去，因為伊已經無tī--leh--ah。我tsiânn siàu念gún阿爸，siàu念伊拍拚huānn家kap注重人品ê堅持。




↑阿爸蔡長永（hit時60歲，後排正爿第一个）抱大漢查某孫蔡亮儀，阿母蔡邱緞（後排正爿第二个）抱大孫蔡孟錕，tī布袋布店。1989年hip--ê。






Gún老爸少年ê時，是leh做賣布ê小生理，為著beh tshiânn養五个囡仔，逐工天拄拍phú仔光就出門，褪赤跤，用扁擔（pún-tann）擔tsiânn百斤ê布料，沿路行，沿路huah賣：「來--ooh！來買布--ooh！」扁擔雙頭teh重，sìm--leh sìm--leh，人mā tuè leh hián--leh hián--leh，行bē穩，啊汗ná流。有一回阿水伯--à兇兇狂狂m̄知leh趕啥，gún老爸kā huah來講：「阿水--à！Lín新婦拄kā你生一个查埔孫，tsiânn福氣neh！我tsia拄進一條āinn巾，kap大紅花，tsiânn喜氣，若來āinn lín孫，穩當是gâu大漢koh好io飼！」阿水伯聽kah是耳仔phak-phak-phak，錢jîm leh tàn hōo gún老爸，āinn巾提--leh，喙笑目笑就走--ah。M̄-koh，聽講阿水伯--à tńg去到厝，hōo阿水姆--à罵kah臭頭雞仔：「你tsit个膨肚短命--ê！叫你去買一罐仔牛奶粉thang泡hōo lán孫--ê lim，你suah買āinn巾tńg--來，暗頓tsit條āinn巾你tsiah提去哺--lah！」Gún老爸gâu講話，外交koh好，生理lóng做有成--ê khah濟，伊m̄驚艱苦，tse就是伊拍拚huānn家ê精神。




↑阿爸蔡長永（hit時45歲、正爿第四个）、阿公蔡廉（正爿第五个）、阿母蔡邱緞（正爿第三个）、大姊蔡秀菊（正爿第二个），tī布袋布店舊厝前。1974年hip--ê。






俗語講：痟貪是ē按怎？Tio̍h！痟貪ē nǹg雞lam。Tsit句話我自做囡仔ê時，gún老爸就有教--我--ah，m̄-koh我付出悽慘ê代價。國校仔二年ê時，gún同窗--ê阿榮--ā招我去海邊仔tshit-thô，雙人跳落去一台塑膠棑仔頂kuân，塑膠棑仔是塑膠管縛做伙ê細隻漁船。阿榮--ā雄雄mooh一粒石頭出來khà塑膠管，khà做一phuè仔一phuè仔，我徛tī船仔邊leh看頭，若有人來就ài huah聲，thang好suan，過無偌久，塑膠phuè仔té kah規布袋--ah，兩个人提去賣歹銅舊錫，賣50箍，提去買冰、食四秀仔，有夠歡喜，bē輸猴山--a去食著弓蕉仝款。無疑悟隔tńg工，塑膠棑仔ê主人受氣受tua̍h來投gún老爸，gún老爸氣ka̍h，kā我ê手骨掠--leh，hit枝leh量布ê尺攑--leh就kā我sut--落-去，沿路行沿路sut，我ná哀：「我後kái m̄敢--ah！我後kái m̄敢--ah！」。去到主人家，我雙跤跪--落，會失禮，老爸目屎ná流：「你食著好膽藥仔，人牽m̄行，鬼牽liù-liù行，你細漢偷挽匏，大漢就ē偷牽牛。」老爸重--ê是人品，自hit kái了後到tann，我m̄敢koh貪人半項。




↑阿爸蔡長永（hit時78歲，正爿第三个）、作者蔡天享（正爿第二个）kap兄姊，tī關仔嶺（Kuan-á-niá）水火同源。2007年hip--ê。






我是leh食政府ê頭路，負責發漁船仔掠魚ê執照，有相當ê權力，bē少人愛kā我phôo-phôo-thánn-thánn，有一回船公司ê頭家khà電話hōo我講：「Eh！蔡sàng，年tih-beh到--ah，我有tshuân一箱烏甕串（oo-àng-tshǹg）ê sa-sí-mih，beh kā你sueh多謝，勞煩你tsiah uat來gún公司提hannh！Ē記得ài家己留leh食，千萬m̄-thang送--人neh！」有sa-sí-mih，koh huan咐m̄-thang送--人，穩當是有藏紅包……，我tng-leh躊躇ê時，聽著耳甕仔邊有人leh唸講：「Bē使貪、bē使貪，痟貪是ē nǹg雞lam！」Tang時仔是gún老爸講--過ê話，bē輸leh kā我提醒，細漢ê時hōo gún老爸摃kah悽慘落魄ê代誌，我tsiah回魂tńg--來，m̄敢去提。




↑阿爸蔡長永（hit時86歲）kap in小弟，tī布袋布店。2015年hip--ê






Gún老爸傳承hōo--我--ê是拍拚huānn家kap注重人品ê精神，我beh kā傳--落-去。以往過年，lóng是gún老爸tshuā我去廟--裡拜拜，tsit-má，換我tshuā我ê後生去，我求講：「佛祖啊！你tio̍h保庇厝內囡仔大細，ē-tàng平安、勇健、大趁錢。」我ê囡仔tī金爐邊--a leh燒金、放炮仔，就親像tng年，我倚tī gún老爸ê身軀邊仝款。「乖囝--ê，lín阿公伊tng年賣布，千辛萬苦，是為著beh顧規家伙仔ê腹肚，教我ài拍拚huānn家，tse是頭一層。第二，阿公注重人品，教我凡事「bē-sái貪」，ài靠家己趁，tsiah ē成功！我tsit-má tsiah有才調做一个處長級ê主管。」Gún老爸傳承hōo--我ê精神，是一塊上jió-toh ê布，我beh用伊留hōo--我ê hit枝尺來量，kā車做一領衫，一領人格四四正正ê衫，永遠傳hōo囝囝孫孫。






#台灣寫真 專欄，本文使用教育部推薦漢字kap傳統白話字方案。




台文通訊BONG報314期，2020年5月出刊。














歡迎捐款贊助　#李江却台語文教基金會　（捐款thang抵稅，匯款了後請通知02-23112199）





線上捐款(定期定額) https://ppt.cc/fF5bhx





線上捐款(單筆) https://ppt.cc/fcycox











郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會








李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。











◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
