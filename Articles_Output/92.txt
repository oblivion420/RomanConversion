台文通訊BONG報: 嫁娶

#心內話 專欄，本文使用教育部推薦漢字kap臺灣閩南語羅馬字拼音方案。台文通訊BONG報325期，2021年4月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。

作者：吳秋心朋友kā我講，in後生beh娶某--ah！我看伊講kah喙笑目笑，一下無張持suah kap伊笑參--落-去。原來歡喜是ē uè--人--ê！若講起結婚tsit層代誌，就想著我ê阿母，阿母生一肚（tōo）囡仔，總共13个，恬恬mā是一雙手算無夠，連跤mā ài算來鬥。空襲ê時拍m̄見兩个，tsit-má兄弟姊妹四散tī台灣北、中、南無仝所在，逐家lóng有嫁娶。阿母kan-na孤一人kap一个外勞仔鬥陣蹛tī老祖厝。我是tī市場做生理，lóng照市場公休ê日子倒tńg去看阿母。阮兜ê對面就有公車站，每擺我落車ê時，等公車若駛走，我就ē看著阮阿母徛tī二樓kā我ia̍t手。若是看著阿母ê笑容，就hōo我ê心肝頭tsiâu燒lō--起-來。有一擺，遠遠看著阿母leh ia̍t手，目睭一tsūn燒，三步做兩步行，我知影阿母lóng ē等我tńg去kap伊開講。Hit一年我ē記得伊已經80歲--ah。「阿母！你kā阮嫁了了，lóng無想講ài留一个kap你做伴？你tsiah濟歲--ah，賰家己一个孤單過日子。」「查某囡仔飼大漢就是ài嫁翁。」 阿母沓沓仔講話ê溫柔tsǹg入我ê心肝ínn仔，一直到今仔日，我lóng無放bē記。我ê爸母是行過戰亂ê人。阿爸tiānn-tiānn ē kā阮講，「和平橋」ê炮火是按怎照kah港口滿天光；日本仔警察是有偌歹！Hit-tsūn我iáu細漢，bē-tàng體會伊ê心情，kan-na kā當做是leh聽伊講古仝款。M̄-koh，我beh出嫁hit一工，照古例，新娘新郎ài跪leh kap親生ê爸母sio辭，tng當阿爸伸手牽我peh--起-來ê時tsūn，頭一擺看著阿爸流目屎。爸母疼囝是長流水，爸母完全lóng無想著家己。傳統ê爸母行傳統ê路線，kā囝兒序細該娶該嫁ê代誌lóng做好勢，囡仔ài有歸屬，in老大人tsiah ē-tàng安心。朋友ê後生beh娶某--ah！Tse是一件tsiânn好ê代誌，我又koh想--著--ê是一个查某囡仔beh出嫁--ah！In ê爸母一定ē m̄甘，mā ē心酸。In目屎kâm--leh mā ē來歡喜kā祝福。In koh-khah ē面tài笑容，tī心內祈禱tsit對新人，ē-tàng雙雙對對、萬年富貴，歡喜送in出門。Lín講tio̍h-m̄-tio̍h啊！ #心內話 專欄，本文使用教育部推薦漢字kap臺灣閩南語羅馬字拼音方案。台文通訊BONG報325期，2021年4月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
#心內話 專欄，本文使用教育部推薦漢字kap臺灣閩南語羅馬字拼音方案。
台文通訊BONG報325期，2021年4月出刊。




郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會
◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
