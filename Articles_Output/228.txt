台文通訊BONG報: 新鞋
#逐家來phò-tāu 專欄，本文使用教育部推薦漢字kap臺灣閩南語羅馬字拼音方案。台文通訊BONG報319期，2020年10月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。

作者：張寶明我無皮鞋、無涼鞋，kan-na一雙球鞋niā-niā，出外一定穿伊出門。Loh-tso̍h--日去上班ê路--裡落雨，鞋仔踏水踏kah siûnn糊糊，辦公室無淺拖仔thang換，規个人真礙虐，一直ak-tsak--起-來。姑不二三將，專心上課轉移心思mài去tshap--伊，下課kap囡仔開講練痟話度時間mài去想--伊。Siáng知，人若leh衰，種pû仔生菜瓜，peh樓梯ê時鞋頭去踢著頂kuân坎仔，suah開大喙，真無ta-uâ，ná tshê ná行，入去教室激厚面皮kā導師借兩條樹奶束leh鞋頭，害我見笑規工。下班食飯飽，緊去siòng一間排khah濟球鞋ê店，憑頭仔看有kah意--ê--無，心--裡kan-na一直想beh揣kap歹--去ê hit雙仝樣--ê。揣規半間去--ah，tsiah想著歹--去ê hit雙是兩年前ê樣，tsit-má時行tsiah緊，hit型--ê早就淘汰--ah。就án-ne放下堅持ê「過去」，tsiah甘願揣心內「真正」kah意--ê。拄好店leh拍折大優待，買兩雙lóng拍六折。好，有tsit kái見笑代ê教示，殘殘豆乾切五角，參茸--ê kuānn--幾-罐-仔，kā買兩雙。Tso̍h--日先穿hit雙我khah kah意ê白球鞋，配khóng色ê短褲tsat仔kah白襪仔，hiánn目kah beh死--去，害我見著人lóng感覺無意無意，也莫怪囡仔見見（kiàn-kìnn）一个to huah：「Őo-óo……，老師穿新鞋！」Khah大粒膽--ê、大面神--ê ē suà leh講：「Ài踏三下！」我滾sńg笑激笑笑仔講：「是按怎新鞋ài踏三下，若講ē出道理，隨hōo你踏。」逐家走了了，無人敢tshînn倚--來，真好佳哉。昨hng，頭節課下課to iáu未行出教室，一陣屁that仔kā我圍--leh，查埔查某lóng有，真āng聲講：「阮查著新鞋ài hông踏三下ê理由--ah。」我當做凊彩講講--ê，kā pué--開beh行出教室。「第一，新鞋siunn tīng，ài踏hōo軟khah好穿。」「第二，看人穿新鞋目空赤，kā踏hōo烏thang tháu鬱氣。」「第三，人講新鞋tài穢氣（uè-khì），ài kā踏走。」一句來一句去，我lóng bē赴應：「Tio̍h！有道理。」可憐ê白鞋仔m̄知hōo猴死囡仔踏幾下去--ah，koh講踏三下niâ！原來，有人去問『谷哥』khoo規陣同學beh來創治--我。好！Tsiah認真，輸--lín！  #逐家來phò-tāu 專欄，本文使用教育部推薦漢字kap臺灣閩南語羅馬字拼音方案。台文通訊BONG報319期，2020年10月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
