台文通訊BONG報: 雞快樂，tsiah ē生好卵
作者：陳睿穎



「你kám有想--過，你beh按怎死？」今仔日ê講師陳玉敏，一開場就問tsit个問題，beh hōo逐家斟酌想看māi。伊做動物保護工作已經25年，人、動物kap疾病中間ê關係，已經看透透。

人類歷史發展到tann，「食」早就tsiânn做一種工業。規千規萬ê性命出世，就是為著出奶、生卵、刣肉hōo lán食，但是in在生ê時tsūn，受著啥mih款ê對待，食肉ê人kám知影？凡勢m̄是所有ê人lóng ē同情tsia-ê經濟動物，但是in過了有好--無，確實ē影響著肉質kap其他產品。甚至in所蹛ê環境好bái，也牽連著lán上頭疼ê「人畜共通」傳染病。若無想beh無代無誌食kah破病、無愛受著新型傳染病威脅，lán tio̍h-ài發揮消費者ê力量，hōo動物過了khah sù-sī。Tse一切，ē-tàng先uì買雞卵開始。



陳老師講：「雞仔快樂，tsiah ē生好卵。」台灣人一年食77億粒ê雞卵，但是真少人知影，tsia-ê生卵雞，百分之90 lóng關tī籠仔底，無hōo in照天性食睏。雞tiâu siunn lah-sap，雞母gâu破病，suah用抗生素透水hōo雞食，lán食雞、食卵，mā kā tsia-ê毒藥吞落腹肚。其實雞仔生成愛洗身軀、ài揣安全ê siū tsiah生卵、ài踮kuân ê所在tsiah睏ē落眠，只要hōo in thang照家己ê習慣來生活，雞母健康，雞卵自然營養100分！Lán買卵ê時tsūn，tio̍h-ài揀盒仔頂註明雞母是「放飼」、「平飼」ê產品，食健康、食功德，uì lán家己做起。



編按：本文是2020/2/20棲地復育台語講座－「伊快活 你才會歡喜」─ 農場動物福利和飲食安全佮永續講座摘要記錄，講者陳玉敏是台灣動物社會研究會ê副執行長。台灣蠻野心足生態協會舉辦ê「蠻野講堂」tuì 2019年3月份起kap李江却台語文教基金會合辦規劃十場有關生態環境議題ê台語講座，歡迎逐家tī逐個月第三禮拜五暗時7點到9點，同齊來「呷米共食廚房」（台北市中正區衡陽路9號3樓）擴展家己ê台語棲地（tshe-tē）！詳細資料ē-tàng看「台灣蠻野心足生態協會」FB專頁。



#棲地復育台語講座專欄，本文使用教育部推薦漢字kap臺灣閩南語羅馬字拼音方案。

台文通訊BONG報313期，2020年4月出刊。



--------------------------------------------

歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。



作者：陳睿穎









「你kám有想--過，你beh按怎死？」今仔日ê講師陳玉敏，一開場就問tsit个問題，beh hōo逐家斟酌想看māi。伊做動物保護工作已經25年，人、動物kap疾病中間ê關係，已經看透透。



人類歷史發展到tann，「食」早就tsiânn做一種工業。規千規萬ê性命出世，就是為著出奶、生卵、刣肉hōo lán食，但是in在生ê時tsūn，受著啥mih款ê對待，食肉ê人kám知影？凡勢m̄是所有ê人lóng ē同情tsia-ê經濟動物，但是in過了有好--無，確實ē影響著肉質kap其他產品。甚至in所蹛ê環境好bái，也牽連著lán上頭疼ê「人畜共通」傳染病。若無想beh無代無誌食kah破病、無愛受著新型傳染病威脅，lán tio̍h-ài發揮消費者ê力量，hōo動物過了khah sù-sī。Tse一切，ē-tàng先uì買雞卵開始。









陳老師講：「雞仔快樂，tsiah ē生好卵。」台灣人一年食77億粒ê雞卵，但是真少人知影，tsia-ê生卵雞，百分之90 lóng關tī籠仔底，無hōo in照天性食睏。雞tiâu siunn lah-sap，雞母gâu破病，suah用抗生素透水hōo雞食，lán食雞、食卵，mā kā tsia-ê毒藥吞落腹肚。其實雞仔生成愛洗身軀、ài揣安全ê siū tsiah生卵、ài踮kuân ê所在tsiah睏ē落眠，只要hōo in thang照家己ê習慣來生活，雞母健康，雞卵自然營養100分！Lán買卵ê時tsūn，tio̍h-ài揀盒仔頂註明雞母是「放飼」、「平飼」ê產品，食健康、食功德，uì lán家己做起。 









編按：本文是2020/2/20棲地復育台語講座－「伊快活 你才會歡喜」─ 農場動物福利和飲食安全佮永續講座摘要記錄，講者陳玉敏是台灣動物社會研究會ê副執行長。台灣蠻野心足生態協會舉辦ê「蠻野講堂」tuì 2019年3月份起kap李江却台語文教基金會合辦規劃十場有關生態環境議題ê台語講座，歡迎逐家tī逐個月第三禮拜五暗時7點到9點，同齊來「呷米共食廚房」（台北市中正區衡陽路9號3樓）擴展家己ê台語棲地（tshe-tē）！詳細資料ē-tàng看「台灣蠻野心足生態協會」FB專頁。



#棲地復育台語講座專欄，本文使用教育部推薦漢字kap臺灣閩南語羅馬字拼音方案。

台文通訊BONG報313期，2020年4月出刊。



--------------------------------------------

歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
