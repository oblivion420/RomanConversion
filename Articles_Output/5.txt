台文通訊BONG報: 熊仔（『台灣黑熊』）
作者：易俊宏



若是講著台灣上濟擺提來做好運尪仔ê動物，m̄知逐家ē想著佗一个？台灣唯一ê熊科動物，就是台灣熊仔，mā有人直接講山熊、狗熊。山熊是講in蹛ê所在，主要是tī-teh海拔一千公尺以上、海拔三千公尺下面ê中海拔樹林內底；狗熊是講in ê鼻仔kap喙khah突出，而且鼻仔mā真利，tse lóng kap狗仔仝款，所以mā叫in「狗熊」。

熊仔lóng是飼奶類ê動物；亞洲熊仔ê特色，就是烏色毛kap胸口一个白色ê勾仔，台灣熊仔是亞洲熊仔ê一个亞種。所謂「亞種」就是iáu未變成無仝種類ê生物種類，但是有一寡特徵開始看ē出來無完全仝款。生物分類內底，講仝一款生物ê定義是：ē-tàng生出有湠種能力ê後嗣；若是講馬kap驢，ē-tàng生出騾仔，但是騾仔無法度繼續生湠--落-去，tse就m̄是仝種ê生物。亞洲熊仔ē因為地區ê無仝，一寡胸口ê白色勾仔khah細、一寡身軀ê皮毛khah烏、一寡kha-tsiah後ê皮毛khah短、一寡頷仔頸ê皮毛khah長...tse就是亞洲烏熊ê亞種差別。雖然lán人mā有歐洲人、亞洲人、非洲人ê無仝特徵，但是lóng ē-tàng結婚生囝，tse就是「亞種」ê概念；án-ne來理解台灣熊仔，in同類ê亞種包括日本熊仔、滿州熊仔、四川熊仔、西藏熊仔...lóng是亞洲熊仔。所以，下擺看著胸口有白色勾仔--ê，無一定就是台灣熊仔ōo！

台灣熊仔是唯一台灣在種ê熊科動物，mā是台灣陸地上體型上大ê野生動物。Kap其他所在ê熊仔無仝--ê是台灣熊仔bē睏冬，而且ē用草仔來做siū。Tsit-má in ê數量，全台灣目前ê調查，只有百外隻niā-niā；in需要ê活動空間真大，除了熊母gia̍p細囝ê時tsūn，平常無論公母，lóng是家己生活。In一擺通常是生兩隻熊仔囝，需要tī媽媽身邊食奶kap學習，一冬了後就離開媽媽家己生活。熱天是 in ê拍種期：熊母ē有特殊ê氣味，hōo熊公來揣。若是有身了後，熊母ài大腹肚七、八個月。初初出生ê時，熊仔囝非常細隻，差不多三、四百公克，是lán人ê幼囝ê一成niā-niā，但是大漢了後，徛--起-來ē-tàng有百八公分ê kuân度，規身軀mā有百外公斤，比lán人koh-khah大隻。Mài看in是tsiah大隻，in ē-hiáu peh樹仔、泅水，走--起-來mā有一點鐘三十公里ê速度（lán人類平均是一點鐘十五公里），實在是tsiânn gâu 運動。

舊年ê tsit个時tsūn，是世界大學運動會tī台灣ê時tsūn；2017年ê世大運，好運尪仔就是「熊讚」，伊mā是台北市ê好運尪仔，名號做「Bravo」。政府單位內底，m̄-nā是台北市政府，koh有高雄市政府、觀光局kap台鐵便當，mā是利用台灣熊仔來創作家己ê好運尪仔。高雄市政府ê「高雄熊」，名號做「Hero」；觀光局--ê是「OhBear」、mā ē-sái叫「喔熊」（oo-hiông）；台灣便當ê「餐旅熊」，名是「漢娜將」（はなちゃん）。其他iáu-koh有民間企業ê好運尪仔，有夠濟，逐家有興趣ē-sái家己去查看māi。

雖然生活中滿sì-kuè long ē-tàng看著熊仔ê好運尪仔，但是實際上ê台灣熊仔，生活是tsiok硬táu--ê：m̄-nā是政府kā伊囥tī《野生動物保育法》內底，國際上ê《世界自然保護聯盟》(IUCN) ，mā kā伊囥tī紅色名單內底。in面對ê問題，是無所在thang生活kap非法討掠。是啥人beh來討掠熊仔--leh？逐家若是想著原住民朋友，án-ne就m̄-tio̍h--ah。

雖然原住民ē拍獵，但是原住民mā有 in家己ê傳統kap禁止，像講Tayal（『泰雅』）講著 ngarox，kap Tarako（『太魯閣』）講著 kumay，lóng是kā熊仔看做是人仝款，若是去拍獵來刣，ē kā厝內人kap部落帶衰。Bunun（『布農』）講著 tumaz，雖然ē-sái討掠，但是期間mā有限制，m̄是beh掠就ē-sái掠--ê。當然，原住民部落有典禮儀式，有時tsūn ē kā熊仔掠來刣，做為一種勇敢英雄ê表現，但是tse mā m̄是一年透冬lóng有ê代誌。原住民長期tī-teh自然環境中生活，in ê文化內底有tsiânn濟智慧，是beh kap環境平衡發展--ê。比較--起-來，漢人ê文化是khah自我中心，對熊仔khah傷重：「食補」ê概念，kap中藥內底無論是熊掌、iah是熊膽，lóng是tsiok貴重ê藥材，án-ne就hōo拍獵熊仔有tsiânn大ê市場。過去ê紀錄內底，熊掌一雙ē-tàng賣到三、四萬箍，一隻熊ē-sái賣到十四、五萬，tse long hōo台灣熊仔ê生活帶來tsiânn大ê風險。

以後若是看著用台灣熊仔來創作ê好運尪仔，mài獨獨想著運動會比賽iah是便當，mā ài想著原住民ê傳統文化，有tsiânn濟是現此時ê保育工作需要ê觀念。


（作者是台灣綠黨中央執行委員）


#台灣動物記事 專欄，本文使用教育部推薦漢字kap臺灣閩南語羅馬字拼音方案。

台文通訊BONG報304期，2019年7月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
#台灣動物記事 專欄，本文使用教育部推薦漢字kap臺灣閩南語羅馬字拼音方案。
台文通訊BONG報304期，2019年7月出刊。




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：易俊宏




台灣黑熊圖片出處：雪霸國家公園全球資訊網







若是講著台灣上濟擺提來做好運尪仔ê動物，m̄知逐家ē想著佗一个？台灣唯一ê熊科動物，就是台灣熊仔，mā有人直接講山熊、狗熊。山熊是講in蹛ê所在，主要是tī-teh海拔一千公尺以上、海拔三千公尺下面ê中海拔樹林內底；狗熊是講in ê鼻仔kap喙khah突出，而且鼻仔mā真利，tse lóng kap狗仔仝款，所以mā叫in「狗熊」。



熊仔lóng是飼奶類ê動物；亞洲熊仔ê特色，就是烏色毛kap胸口一个白色ê勾仔，台灣熊仔是亞洲熊仔ê一个亞種。所謂「亞種」就是iáu未變成無仝種類ê生物種類，但是有一寡特徵開始看ē出來無完全仝款。生物分類內底，講仝一款生物ê定義是：ē-tàng生出有湠種能力ê後嗣；若是講馬kap驢，ē-tàng生出騾仔，但是騾仔無法度繼續生湠--落-去，tse就m̄是仝種ê生物。亞洲熊仔ē因為地區ê無仝，一寡胸口ê白色勾仔khah細、一寡身軀ê皮毛khah烏、一寡kha-tsiah後ê皮毛khah短、一寡頷仔頸ê皮毛khah長...tse就是亞洲烏熊ê亞種差別。雖然lán人mā有歐洲人、亞洲人、非洲人ê無仝特徵，但是lóng ē-tàng結婚生囝，tse就是「亞種」ê概念；án-ne來理解台灣熊仔，in同類ê亞種包括日本熊仔、滿州熊仔、四川熊仔、西藏熊仔...lóng是亞洲熊仔。所以，下擺看著胸口有白色勾仔--ê，無一定就是台灣熊仔ōo！




台灣熊仔是唯一台灣在種ê熊科動物，mā是台灣陸地上體型上大ê野生動物。Kap其他所在ê熊仔無仝--ê是台灣熊仔bē睏冬，而且ē用草仔來做siū。Tsit-má in ê數量，全台灣目前ê調查，只有百外隻niā-niā；in需要ê活動空間真大，除了熊母gia̍p細囝ê時tsūn，平常無論公母，lóng是家己生活。In一擺通常是生兩隻熊仔囝，需要tī媽媽身邊食奶kap學習，一冬了後就離開媽媽家己生活。熱天是 in ê拍種期：熊母ē有特殊ê氣味，hōo熊公來揣。若是有身了後，熊母ài大腹肚七、八個月。初初出生ê時，熊仔囝非常細隻，差不多三、四百公克，是lán人ê幼囝ê一成niā-niā，但是大漢了後，徛--起-來ē-tàng有百八公分ê kuân度，規身軀mā有百外公斤，比lán人koh-khah大隻。Mài看in是tsiah大隻，in ē-hiáu peh樹仔、泅水，走--起-來mā有一點鐘三十公里ê速度（lán人類平均是一點鐘十五公里），實在是tsiânn gâu 運動。




舊年ê tsit个時tsūn，是世界大學運動會tī台灣ê時tsūn；2017年ê世大運，好運尪仔就是「熊讚」，伊mā是台北市ê好運尪仔，名號做「Bravo」。政府單位內底，m̄-nā是台北市政府，koh有高雄市政府、觀光局kap台鐵便當，mā是利用台灣熊仔來創作家己ê好運尪仔。高雄市政府ê「高雄熊」，名號做「Hero」；觀光局--ê是「OhBear」、mā ē-sái叫「喔熊」（oo-hiông）；台灣便當ê「餐旅熊」，名是「漢娜將」（はなちゃん）。其他iáu-koh有民間企業ê好運尪仔，有夠濟，逐家有興趣ē-sái家己去查看māi。



雖然生活中滿sì-kuè long ē-tàng看著熊仔ê好運尪仔，但是實際上ê台灣熊仔，生活是tsiok硬táu--ê：m̄-nā是政府kā伊囥tī《野生動物保育法》內底，國際上ê《世界自然保護聯盟》(IUCN) ，mā kā伊囥tī紅色名單內底。in面對ê問題，是無所在thang生活kap非法討掠。是啥人beh來討掠熊仔--leh？逐家若是想著原住民朋友，án-ne就m̄-tio̍h--ah。



雖然原住民ē拍獵，但是原住民mā有 in家己ê傳統kap禁止，像講Tayal（『泰雅』）講著 ngarox，kap Tarako（『太魯閣』）講著 kumay，lóng是kā熊仔看做是人仝款，若是去拍獵來刣，ē kā厝內人kap部落帶衰。Bunun（『布農』）講著 tumaz，雖然ē-sái討掠，但是期間mā有限制，m̄是beh掠就ē-sái掠--ê。當然，原住民部落有典禮儀式，有時tsūn ē kā熊仔掠來刣，做為一種勇敢英雄ê表現，但是tse mā m̄是一年透冬lóng有ê代誌。原住民長期tī-teh自然環境中生活，in ê文化內底有tsiânn濟智慧，是beh kap環境平衡發展--ê。比較--起-來，漢人ê文化是khah自我中心，對熊仔khah傷重：「食補」ê概念，kap中藥內底無論是熊掌、iah是熊膽，lóng是tsiok貴重ê藥材，án-ne就hōo拍獵熊仔有tsiânn大ê市場。過去ê紀錄內底，熊掌一雙ē-tàng賣到三、四萬箍，一隻熊ē-sái賣到十四、五萬，tse long hōo台灣熊仔ê生活帶來tsiânn大ê風險。



以後若是看著用台灣熊仔來創作ê好運尪仔，mài獨獨想著運動會比賽iah是便當，mā ài想著原住民ê傳統文化，有tsiânn濟是現此時ê保育工作需要ê觀念。







（作者是台灣綠黨中央執行委員）


#台灣動物記事 專欄，本文使用教育部推薦漢字kap臺灣閩南語羅馬字拼音方案。

台文通訊BONG報304期，2019年7月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
