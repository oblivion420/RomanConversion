台文通訊BONG報: 有眼不識泰山
作者：相思nâ

自2019年尾參加金花老師túiⁿ來宜蘭開ê台語羅馬字基礎班了後，開始kap白話字結緣。Mā因為án-ne熟sāi著少年ê Hê-bí老師，舊年7月底Hê-bí招阮參加「Chhōe Tâi-gí線頂讀冊會」；同學阿娟kā我牽線，參加陳雷老師指導ê台文創作課kap陳雷小說讀冊會，開始接觸著陳雷老師ê台文文學作品。Hō͘我印象上深--ê就是chit phō《鄉史補記》，頭一篇寫cheng-piàⁿ賊「出請」（出搶），有一位少年人斗--à頭擺cheng-piàⁿ，kap人學做賊，拄好伊做十六tńg大人ê日子。行動ê中間有失覺察……ài soan，逐家lóng揹khah輕ê番薯簽，kan-ta斗--à揹上重ê米，走無法koh m̄甘放……，斗--à ē按怎樣？故事chìn精彩，就留hō͘ lín家己去看。

為著寫作課ê關係，ài先讀老師ê短篇小說，先買《美麗ê樟腦林》、《歸仁阿媽》、《無情城市》chit三本。〈美麗ê樟腦林〉、〈圖書館ê秘密〉chit兩篇是寫白色恐怖時期，tī蔣介石『寧可錯殺一百，不可放過一個』ê心態下，按怎製造濟濟ê受害者kap加害者。〈歸仁阿媽〉kap〈痣〉teh講命運kám是天註定？〈無情城市〉hō͘ lán看著自私自利ê人kap宗教界，真正像俗語講：別人ê囝死bē了！老師用輕鬆ê故事〈凱西講gû〉來暗示台語按怎tī lán ê生活中，慢慢消失--去ê現象。

老師寫作ê功力chìn強，藝術性chìn koân，伊用寫實ê手法，來引起讀者ê好奇kap感動，像《鄉史補記》第148頁講著官兵beh掠天送，伊túiⁿ來kap阿母sio辭，

講：「阿娘，送--a一個月若無轉--來，tō是無轉--來ah。」茶--a kā kiáⁿ giú uá來面前，目睭tshuh-tshuh kā tsîn，用手摸伊ê面，講：「阿娘知影，你taⁿ緊去，家己細膩tō是。」天送去，hē茶--aㄧ世人kiáⁿ甘，兩tsuā目屎kiâm-kiâm也吞有落--去，流無出--來。（編按：tsia照原文刊出，無調整用字）

Kánn-ná你mā是故事ê事主，lán ê心情tòe文字teh起起落落。

Hit工kap金花老師講著陳雷老師，伊講台文界lóng知影陳雷、陳明仁兩位lóng是寫作高手。陳明仁老師chit套《拋荒ê故事》我六、七冬前就有買來聽--過，我chìn愛聽，連阮兜狗仔「來惜」mā是借用故事內底ê人名來號--ê。Chit本《鄉史補記》tī阮兜囥有一冬外，我lóng m̄知是寶，透過讀冊會、寫作課chiah知影原來台文有hiah-nī濟精彩、有深度、有藝術性ê作品，多謝in ê拍拚。上尾招逐家做伙來寫作，kā台語ê súi留--落-來。
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：相思nâ自2019年尾參加金花老師túiⁿ來宜蘭開ê台語羅馬字基礎班了後，開始kap白話字結緣。Mā因為án-ne熟sāi著少年ê Hê-bí老師，舊年7月底Hê-bí招阮參加「Chhōe Tâi-gí線頂讀冊會」；同學阿娟kā我牽線，參加陳雷老師指導ê台文創作課kap陳雷小說讀冊會，開始接觸著陳雷老師ê台文文學作品。Hō͘我印象上深--ê就是chit phō《鄉史補記》，頭一篇寫cheng-piàⁿ賊「出請」（出搶），有一位少年人斗--à頭擺cheng-piàⁿ，kap人學做賊，拄好伊做十六tńg大人ê日子。行動ê中間有失覺察……ài soan，逐家lóng揹khah輕ê番薯簽，kan-ta斗--à揹上重ê米，走無法koh m̄甘放……，斗--à ē按怎樣？故事chìn精彩，就留hō͘ lín家己去看。為著寫作課ê關係，ài先讀老師ê短篇小說，先買《美麗ê樟腦林》、《歸仁阿媽》、《無情城市》chit三本。〈美麗ê樟腦林〉、〈圖書館ê秘密〉chit兩篇是寫白色恐怖時期，tī蔣介石『寧可錯殺一百，不可放過一個』ê心態下，按怎製造濟濟ê受害者kap加害者。〈歸仁阿媽〉kap〈痣〉teh講命運kám是天註定？〈無情城市〉hō͘ lán看著自私自利ê人kap宗教界，真正像俗語講：別人ê囝死bē了！老師用輕鬆ê故事〈凱西講gû〉來暗示台語按怎tī lán ê生活中，慢慢消失--去ê現象。老師寫作ê功力chìn強，藝術性chìn koân，伊用寫實ê手法，來引起讀者ê好奇kap感動，像《鄉史補記》第148頁講著官兵beh掠天送，伊túiⁿ來kap阿母sio辭，講：「阿娘，送--a一個月若無轉--來，tō是無轉--來ah。」茶--a kā kiáⁿ giú uá來面前，目睭tshuh-tshuh kā tsîn，用手摸伊ê面，講：「阿娘知影，你taⁿ緊去，家己細膩tō是。」天送去，hē茶--aㄧ世人kiáⁿ甘，兩tsuā目屎kiâm-kiâm也吞有落--去，流無出--來。（編按：tsia照原文刊出，無調整用字）Kánn-ná你mā是故事ê事主，lán ê心情tòe文字teh起起落落。Hit工kap金花老師講著陳雷老師，伊講台文界lóng知影陳雷、陳明仁兩位lóng是寫作高手。陳明仁老師chit套《拋荒ê故事》我六、七冬前就有買來聽--過，我chìn愛聽，連阮兜狗仔「來惜」mā是借用故事內底ê人名來號--ê。Chit本《鄉史補記》tī阮兜囥有一冬外，我lóng m̄知是寶，透過讀冊會、寫作課chiah知影原來台文有hiah-nī濟精彩、有深度、有藝術性ê作品，多謝in ê拍拚。上尾招逐家做伙來寫作，kā台語ê súi留--落-來。#讀冊開講 專欄，本文使用教育部推薦和字kap傳統白話字。台文通訊BONG報329期，2021年8月出刊。台灣羅馬字協會（簡稱「台羅會」）簡介：2001年成立，宗旨：(1)推行台灣羅馬字ê研究kap普遍化。(2)追認台灣羅馬字kap台灣話ê法定地位。(3)要求政府實施公平正義ê多語文政策。(4)建設多元、開放、互相尊重ê台灣文化。E-mail：tlhemail@gmail.com    網站http://www.tlh.org.tw歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
#讀冊開講 專欄，本文使用教育部推薦和字kap傳統白話字。
台文通訊BONG報329期，2021年8月出刊。

（簡稱「台羅會」）簡介：2001年成立，宗旨：(1)推行台灣羅馬字ê研究kap普遍化。(2)追認台灣羅馬字kap台灣話ê法定地位。(3)要求政府實施公平正義ê多語文政策。(4)建設多元、開放、互相尊重ê台灣文化。E-mail：tlhemail@gmail.com    網站http://www.tlh.org.tw

