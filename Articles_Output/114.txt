台文通訊BONG報: 楊桃ke味緒
吳瑞琪

日頭lâu月光談戀愛Ngit-thèu lâu ngia̍t-kông thàm lien-oi
拜託星仔傳情書Pai-thok sên-é chhòn chhìn-sû
一陣ngiap-lang打雷公Yit-chhṳn ngiap-lang tá lùi-kûng
點點星光跌落大安河Tiám-tiám sên-kông tiet-lo̍k Thai-ôn-hò
蜂糖甜个河水Fûng-thòng thiàm ke hò-suí
灌注白布帆个大地Kon-chu pha̍k-pu-fàm ke thai-thi
樹頭Su-thèu
竄出一粒粒个青綠Chhon-chhut yit-lia̍p-lia̍p ke chhiâng-liu̍k
借農家个手Chia nùng-kâ ke sú
牽線Khiân-sien
日頭lâu月光因此Ngit-thèu lâu ngia̍t-kông yîn-chṳ
結成正果Kiat sṳ̀n chṳn-kó長圓个身形橫切Chhòng-yàn ke sṳ̂n-hìn vàng-chhiet

一片一片个星é果Yit-phién yit-phién ke sên-é-kó
係做得入嘴个愛語He cho-tet ngi̍p-choi ke oi-ngî
講等戀人个誓言Kóng-tén lien-ngìn ke sṳ-ngiàn
甜入心Thiàm ngi̍p sîm
送心愛个佢
Sung sîm-oi ke kì
一粒果子做情書Yit-lia̍p kó-chṳ́ cho chhìn-sû
字字寫等Sṳ-sṳ siá-tén
不變个情意Put-pien ke chhìn-yi
如日月星个永恆Yì ngit-ngia̍t-sên ke yún-hèn
大安河千年个水流Thai-ôn-hò chhiên-ngiàn ke súi-liù
見證Kian-chṳn
倆儕Lióng-sà
天長地久个愛情Thiên-chhòng thi-kiú ke oi-chhìn註解：1. lâu：kap。2. ngiap-lang：sih-nà，『閃電』。3. 倆儕：兩个人。（客語顧問邱淑華做文字整理kap加註解）
