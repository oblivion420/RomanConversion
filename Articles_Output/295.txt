台文通訊BONG報: 七娘媽粿
作者：林淑卿

天拄光，阮阿母就tī埕斗，咾咕石邊ê石磨頂e米，準備明仔載透早炊七娘仔粿，祭拜七娘媽。

阮祖先tuì唐山福建漳州府，渡過烏水溝來到澎湖白沙鄉，唯一無靠海ê所在安身，囝孫代代tī tsia生湠。阮庄頭ê口音kap祭拜神明ê風俗，kap隔壁庄有淡薄仔無仝款。但是，對神明敬意ê心是仝款。

阮阿母kā洗好ê在來米，按米桶盤過石磨頂，額頭大粒汗細粒汗，慢慢仔e出米漿，流落舂臼頂ê麵粉袋仔內，kā麵粉袋仔縛好，倚tī椅liâu邊，用石頭硩ám。林--家祖厝邊有兩欉百年ê粿葉樹，囡仔tī樹頂peh kuân peh低，kā上大葉ê粿葉挽tī竹籠內，紮tńg去厝--裡，準備炊粿用。

上鬧熱就是七娘媽生hit一工，阮阿母透早就kā硩ám ê米漿，liàm做細塊細塊，落鼎炒熟，起鼎nuá-nuá--leh，用棍仔摃hōo平，koh用食飯碗印模。圓圓ê七娘媽粿，代表團圓。

鼎內鋪一層粿葉仔，七娘媽粿就囥tī粿葉仔頂，鼎蓋khàm好，鼎邊有縫ê所在，就用tâm-tâm ê麵粉袋仔that hōo bā。50年代阮iáu細漢，負責顧灶火，khiú風管ê聲音，tuì大聲漸漸細聲，火就穩定。

逐年ê七娘媽生，一定ē落雨；今年奇怪--ê是，到下晡4點左右雨就停--ah。Tsit時tsūn，厝邊隔壁就kā案桌，搬去門跤口，祭品點香祈求七娘媽保庇厝內ê囡仔健康、平安。祭品有福金、七雙箸，阮阿母ē準備七碗無仝款ê手路菜。七娘媽粿是其中ê一項，面頂掖白糖kap塗豆粉；若是掖別款mi̍h件，就礙味。一塊粉餅，一條紅線，一面鏡。針線、尺kap鉸刀，是beh hōo織女裁剪新衫。水紅仔色、白色ê春仔花各七蕊，面盆té清水，鋪一條面巾，hōo牛郎kap織女，一年只有一擺tī鵲橋見面，傷心拭目屎用--ê。

拜拜ê時tsūn，阮阿母踏話頭，禁止阮囡仔厚話屎：「囡仔人，有耳無喙。」Hit時tsūn，就是阮kap厝邊隔壁ê囡仔，做伙tuì庄頭se̍h到庄尾，規陣hi-hi-huā-huā，看佗一家祭拜七娘媽ê菜料khah phong-phài，看kah吞喙瀾，tsiah甘願tńg去厝。

日頭沉落海進前，差不多5點左右，tio̍h-ài拜好收案桌。Tsit時tsūn，阮阿母kā春仔花囥tī洗面水頂面，替iáu-koh是嬰仔ê小妹，雙手放hōo輕輕，溫柔kā伊洗面、拭手，一面唸：「七娘媽suí，洗洗hōo suí。」了後tsiah輪著厝內ê阿姊洗。聽講用拜過七娘媽ê水洗面，ē親像織女仝款suí。Suà--落是縛紅線，喙唸：「絭綰（kǹg-kuānn）過後，紅kah hōo你食kah老老老。」保庇健康平安，長歲壽。

澎湖七娘媽生，由厝內女性長輩主持祭拜儀式，tshuā細漢囡仔做伙kā七娘媽祈求平安。澎湖海島生活艱苦，tī tsia生活ê婦jîn人，內內外外lóng ài ē。Tsiūnn山作穡，落海掠魚，奉待序大人，照顧嬰仔，每一位婦jîn人，若無--三-二-步-七-仔，tsiok歹擔起tsit个家。

七娘媽生，mā是leh記念澎湖代代母親ê偉大精神。
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：林淑卿天拄光，阮阿母就tī埕斗，咾咕石邊ê石磨頂e米，準備明仔載透早炊七娘仔粿，祭拜七娘媽。阮祖先tuì唐山福建漳州府，渡過烏水溝來到澎湖白沙鄉，唯一無靠海ê所在安身，囝孫代代tī tsia生湠。阮庄頭ê口音kap祭拜神明ê風俗，kap隔壁庄有淡薄仔無仝款。但是，對神明敬意ê心是仝款。阮阿母kā洗好ê在來米，按米桶盤過石磨頂，額頭大粒汗細粒汗，慢慢仔e出米漿，流落舂臼頂ê麵粉袋仔內，kā麵粉袋仔縛好，倚tī椅liâu邊，用石頭硩ám。林--家祖厝邊有兩欉百年ê粿葉樹，囡仔tī樹頂peh kuân peh低，kā上大葉ê粿葉挽tī竹籠內，紮tńg去厝--裡，準備炊粿用。上鬧熱就是七娘媽生hit一工，阮阿母透早就kā硩ám ê米漿，liàm做細塊細塊，落鼎炒熟，起鼎nuá-nuá--leh，用棍仔摃hōo平，koh用食飯碗印模。圓圓ê七娘媽粿，代表團圓。鼎內鋪一層粿葉仔，七娘媽粿就囥tī粿葉仔頂，鼎蓋khàm好，鼎邊有縫ê所在，就用tâm-tâm ê麵粉袋仔that hōo bā。50年代阮iáu細漢，負責顧灶火，khiú風管ê聲音，tuì大聲漸漸細聲，火就穩定。逐年ê七娘媽生，一定ē落雨；今年奇怪--ê是，到下晡4點左右雨就停--ah。Tsit時tsūn，厝邊隔壁就kā案桌，搬去門跤口，祭品點香祈求七娘媽保庇厝內ê囡仔健康、平安。祭品有福金、七雙箸，阮阿母ē準備七碗無仝款ê手路菜。七娘媽粿是其中ê一項，面頂掖白糖kap塗豆粉；若是掖別款mi̍h件，就礙味。一塊粉餅，一條紅線，一面鏡。針線、尺kap鉸刀，是beh hōo織女裁剪新衫。水紅仔色、白色ê春仔花各七蕊，面盆té清水，鋪一條面巾，hōo牛郎kap織女，一年只有一擺tī鵲橋見面，傷心拭目屎用--ê。拜拜ê時tsūn，阮阿母踏話頭，禁止阮囡仔厚話屎：「囡仔人，有耳無喙。」Hit時tsūn，就是阮kap厝邊隔壁ê囡仔，做伙tuì庄頭se̍h到庄尾，規陣hi-hi-huā-huā，看佗一家祭拜七娘媽ê菜料khah phong-phài，看kah吞喙瀾，tsiah甘願tńg去厝。日頭沉落海進前，差不多5點左右，tio̍h-ài拜好收案桌。Tsit時tsūn，阮阿母kā春仔花囥tī洗面水頂面，替iáu-koh是嬰仔ê小妹，雙手放hōo輕輕，溫柔kā伊洗面、拭手，一面唸：「七娘媽suí，洗洗hōo suí。」了後tsiah輪著厝內ê阿姊洗。聽講用拜過七娘媽ê水洗面，ē親像織女仝款suí。Suà--落是縛紅線，喙唸：「絭綰（kǹg-kuānn）過後，紅kah hōo你食kah老老老。」保庇健康平安，長歲壽。澎湖七娘媽生，由厝內女性長輩主持祭拜儀式，tshuā細漢囡仔做伙kā七娘媽祈求平安。澎湖海島生活艱苦，tī tsia生活ê婦jîn人，內內外外lóng ài ē。Tsiūnn山作穡，落海掠魚，奉待序大人，照顧嬰仔，每一位婦jîn人，若無--三-二-步-七-仔，tsiok歹擔起tsit个家。  七娘媽生，mā是leh記念澎湖代代母親ê偉大精神。#台灣人寫真 專欄，本文使用教育部推薦漢字kap臺灣閩南語羅馬字拼音方案。台文通訊BONG報330期，2021年9月出刊。--------------------------------------------歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
台文通訊BONG報330期，2021年9月出刊。




--------------------------------------------
