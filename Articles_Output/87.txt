台文通訊BONG報: Siàu念虎仔
作者：洪錦田



古早有一个禪師，tī山跤khioh一个三歲孤兒，伊就tshuā tsiūnn山頂tuè伊出家修道。Tsit支山真kuân，師徒兩人就蹛山食山，真罕得落山。

十冬了後，師徒落山化緣。小和尚沿路看見飛鳥走獸，koh看見牛、馬、羊、雞、鴨、狗……，m̄-koh lóng無sio-bat。禪師就khuann-khuann仔一項一項kā教：「Tse號做牛——ē-tàng犁田，tse號做馬——ē-tàng騎kap拖車。啊huâi號做雞kap狗——天beh光ē啼kap kâng顧厝……。」

無偌久，有一个suí姑娘仔tuì tsia行--過，小和尚看一下suah gāng-gāng，就問講：「師父啊！Tse是啥mih動物neh？」

禪師驚伊犯戒、起邪心，就kā heh驚講：「Tse是虎--lah！人若倚--去，ē hōo伊拆食落腹，連屍骨to無賰--ooh……。」

化緣煞，行beh kah兩暝日tsiah到山頂，禪師就問伊：「Lán落山hit一工，你所看ê mi̍h件，頭殼內iáu ē記--得--bē？有leh想--in--無？」

小和尚回講：「啥mih mi̍h件我lóng無想，kan-ta siàu念he ē食--人ê虎仔。」


Bóng講笑專欄，本文使用教育部推薦漢字kap臺灣閩南語羅馬字拼音方案。
台文通訊BONG報302期，2019年5月出刊。

--------------------------------------------
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：洪錦田







古早有一个禪師，tī山跤khioh一个三歲孤兒，伊就tshuā tsiūnn山頂tuè伊出家修道。Tsit支山真kuân，師徒兩人就蹛山食山，真罕得落山。



十冬了後，師徒落山化緣。小和尚沿路看見飛鳥走獸，koh看見牛、馬、羊、雞、鴨、狗……，m̄-koh lóng無sio-bat。禪師就khuann-khuann仔一項一項kā教：「Tse號做牛——ē-tàng犁田，tse號做馬——ē-tàng騎kap拖車。啊huâi號做雞kap狗——天beh光ē啼kap kâng顧厝……。」



無偌久，有一个suí姑娘仔tuì tsia行--過，小和尚看一下suah gāng-gāng，就問講：「師父啊！Tse是啥mih動物neh？」



禪師驚伊犯戒、起邪心，就kā heh驚講：「Tse是虎--lah！人若倚--去，ē hōo伊拆食落腹，連屍骨to無賰--ooh……。」



化緣煞，行beh kah兩暝日tsiah到山頂，禪師就問伊：「Lán落山hit一工，你所看ê mi̍h件，頭殼內iáu ē記--得--bē？有leh想--in--無？」



小和尚回講：「啥mih mi̍h件我lóng無想，kan-ta siàu念he ē食--人ê虎仔。」






Bóng講笑專欄，本文使用教育部推薦漢字kap臺灣閩南語羅馬字拼音方案。

台文通訊BONG報302期，2019年5月出刊。



--------------------------------------------


歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
