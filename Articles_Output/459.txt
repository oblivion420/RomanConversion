台文通訊BONG報: 白腹仔（『高山白腹鼠』）

#台灣動物記事 專欄，本文使用教育部推薦漢字kap臺灣閩南語羅馬字拼音方案。
台文通訊BONG報311期，2020年2月出刊。



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：易俊宏



出處  雪霸國家公園管理處



庚子年初tsit篇專欄，就是ài來kā逐家介紹lán台灣tsiah有ê niáu鼠：白腹仔。看tse名號，就知影 in腹肚ê毛是白色--ê；因為in主要是tī-leh kuân山生活，所以華語名內底koh有講著『高山』兩字。實際上，以前日本leh統治台灣ê時tsūn，叫in是「阿里山niáu鼠」。In蹛tī 2000公尺kuân ê山頂，tī hit款所在， in無leh分食臊iah是食菜，雖然主要是食pok-ínn發芽ê所在，m̄-koh mā ē去掠蟲thuā。

In是台灣kuân山tsiânn有代表性ê niáu鼠，m̄-nā普遍，體型mā khah大。In除了腹肚是白色--ê以外，kha-tsiah-phiann lóng是烏phú色--ê，in ê尾溜tsiok長，ē比身軀koh-khah長--寡。In ê毛tsiânn幼，因為kuân山頂ē tsiok冷--ê，in需要hōo家己保持燒熱；長尾溜是hōo in mài重khi爿，因為in有時ē peh去樹仔頂。通常niáu鼠lóng是tī-leh夜間活動，白腹仔mā仝款，所以in ê耳仔大、鬍鬚濟，lóng是幫助in tī暗時活動ê工具：鬍鬚ē幫助in了解頭前kap附近ê狀況，koh-khah遠--ê tio̍h-ài大耳仔來斟酌聽--looh！

Kuân山ê動物無親像平地hiah-nī仔濟，所以白腹仔ē hōo貓頭鳥、bā-hio̍h tsit種食臊ê鳥仔掠--去。野生ê白腹仔差不多kan-na ē-tàng活一、兩冬niā-niā。In生無濟，一胎平均是兩隻幼囝；雖然湠種khah辛苦，但是人類活動tsiânn少tī-leh深山林內，所以in ê生態目前是有淡薄仔危機niâ。國際自然保護聯盟kā in囥tī “Near Threatened” 名單內底，意思是講現此時in iáu ē得過，但是若無kā in保護好勢，tsiânn有可能隨ē面對絕種ê威脅，需要lán koh-khah注意--一-寡。

實際上，全世界ê niáu鼠差不多有五百外種，台灣有--ê是十幾種。台灣tsiah有ê niáu鼠，m̄-nā白腹仔一種，我ē繼續tī tsit个專欄內底介紹其他台灣tsiah有ê在種niáu鼠。雖然大部份人對niáu鼠ê印象無好，但是最後beh來講一个kap niáu鼠有關係ê台語好話；因為最近肺炎疫情嚴重，望逐家今年lóng「鼠來平安」，就是仝音「厝內平安」（tshù-lāi pîng-an）ê意思--lah！





#台灣動物記事 專欄，本文使用教育部推薦漢字kap臺灣閩南語羅馬字拼音方案。

台文通訊BONG報311期，2020年2月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
