台文通訊BONG報: 投票拄著火山爆炸
作者：MnL Huī-bîng


台灣法律規定，ài滿20歲tsiah ē-tàng開始投票，就算講ē-tàng投到100歲，總統選舉四冬一擺，lóng總mā tsiah ē-tàng投20 kái niā-niā，一世人逐擺逐擺投票，上濟kan-na ē-tàng選20 kái ê總統，tse對我來講是juā-nī仔珍貴ê機會！所以m̄管我tī佗位，只要是lán台灣ê總統選舉，我lóng ē飛tńg去台灣投票。

我買ê機票是正月初10暗時10點45，uì菲律賓馬尼拉飛tńg去台灣桃園機場；正月13早起飛tńg來馬尼拉。雖然停留tī台灣ê時間無偌濟，m̄-koh總--是希望ē-tàng參與台灣歷史性ê一刻。

Tng-tong歡喜飛tńg來台灣一tsuā tsiânn有價值，ē-tàng安心仔飛tńg去馬尼拉繼續做khang-khuè ê前一暗，學校ê老師雄雄傳來消息講學校拜一停課，原因是：火山爆炸！？一開始想講：Uah！Án-ne真好，我ē-tàng m̄免請拜一ê假，ē赴拜二上班就ē-sái。結果，代誌根本就m̄是親像我所想--ê hiah-nī簡單。

消息慢慢傳來講，tī馬尼拉70公里以外ê塔爾火山（Taal volcano）一直噴出白煙，而且koh噴kah tsiok kuân--ê，火山附近koh不時leh地動，塗跤lóng已經有pit-sûn。菲律賓政府一開始發佈講是第二級ê火山警戒，m̄-koh到下晡變做是三級，到暗暝升kuân變做是四級警戒，意思就是講「tī規點鐘內底或者是規工內ē產生爆炸」，tse已經是準備beh爆炸ê預兆--ah！M̄-nā án-ne，koh有消息傳來講，馬尼拉國際機場（Ninoy Aquino International Airport，簡稱NAIA）關--起-來--ah，所有ê航班lóng無法度起降，甚至有ê飛行機原班koh飛tńg去原本ê國家。因為火山爆炸所產生ê火山hu，若是hōo飛行機ê ia̋n-jín吸--入-去，ē造成飛行機ê溫度tshìng-kuân，到時就ē有爆炸ê危險。Tsit聲是beh按怎？我kám有法度照常飛tńg去菲律賓？Iah是，是beh留tī台灣過舊曆ê新年？

我liam-mi khà電話入去桃園機場問目前ê狀況，m̄-koh in suah講目前無收著任何ê消息，ài等12點過暝了後，tsiah ē公佈tī網路。果然，如我所煩惱ê代誌發生--ah——我ê班機取消。服務人員kā我講，我ē-tàng先改坐15號ê機票，雖然無一定thang飛，m̄-koh至少先換票khah贏。Tī換票ê過程，我tsiah深深了解hit種無目標ê感覺，有影真使人驚惶。M̄知影啥mih時tsūn ē-tàng飛？Mā m̄知影tī飛ê過程中kám ē有危險？我原本無預定tī台灣ē ke留tsit幾工，根本無按算beh做啥mih代誌，但是學校suah有一大堆代誌等我去處理……Tsit款心情有影是艱苦koh矛盾。

Tī tsit兩工，我不時leh關心上新ê消息，一面kap學校ê老師聯絡，另外一面koh一直確定兩工了後，kám真正ē-sái飛？總算是傳好消息，馬尼拉機場重新開放起降，m̄-koh有限制數量，好佳哉我tsit擺所訂ê航空公司是菲律賓宿霧航空（Cebu Pacific），in一定ē接受家己國家ê飛行機飛--tńg-去。

15號早起我早早就到機場--ah！看著櫃台頭前一陣人tī-leh排隊，每一个人ê面色lóng真沉重，服務人員出出入入leh無閒……看著逐家tio̍h急ê心情，我mā tuè leh緊張。輪著我check in ê時，我順利提著登機票、順利自動通關出境、順利坐起lih飛行機頂……m̄-koh我ê心情一點仔to無khah輕鬆……因為無安全tī馬尼拉機場落地，隨時lóng有可能koh原班飛--tńg-來，án-ne只是ke無閒--ê。

感謝所有ê一切，hōo我順利入境菲律賓。想講，lóng已經到菲律賓--ah，我所緊張ê代誌lóng無發生，suà--落-來就是坐車tńg去學校niâ，應該無啥mih問題--ah--lah。M̄-koh，問題íng-íng lóng是tī家己想無著ê時所產生--ê……

菲律賓ê網路速度無法度親像台灣hiah-nī緊，tse我本身就有心理準備。M̄-koh，tng我出機場了後，我根本無法度收著訊號！我無法度kap學校ê老師聯絡，我mā無法度訂Grab叫車tńg去學校。我只好行去排在地ê計程車，排差不多半點外鐘tsiah輪著我。Ùn-tsiàng m̄知影學校tī佗位，m̄-koh我kā講beh到ê時tsūn我ē-tàng報路hōo--伊，伊tàm頭了後就駛車出發--ah。結果駛無偌久，嚴重大that車！我tī仝一个路口足足40分鐘，bē tín bē動。而且邊--a lóng是大貨車，我心內leh想，大貨車kám m̄是有時間限制--ê？是按怎tsit个時tsūn thang tī路--裡行？後--來tsiah想著有可能是因為連suà歇兩工，今仔日lóng總開放，tsiah ē造成大that車。

所以我想，若是照án-ne ê速度我可能半暝lóng無法度到學校。我liam-mi kap ùn-tsiàng討論，kám ē-sái將我放tī上近ê捷運站，我家己坐捷運tńg去學校好--ah！Tsit位ùn-tsiàng人非常好koh真有禮貌，伊一直講實在真歹勢，無法度將我安全送到位。我tī菲律賓走跳tsiah-nī久，tse應該是我拄--著上好ê菲律賓ùn-tsiàng--ah！

Koh過20分鐘，我tsiah落車行到上近ê Vito curz站，kā我ê行李揹--leh、坐捷運tī D.Jose落車，tsiah koh用行--ê tńg去到學校，uì透早出門坐過tsiah-nī濟項ê交通工具，總算到學校--ah，時間已經是下晡4點。有ê人有可能因為風颱、罩霧造成班機延誤，但是我suah是因為火山爆炸ê關係來取消、換班機，有影是真特別ê經驗。雖然講tse過程實在有夠忝，但是m̄管按怎，人安全tsiah是上重要--ê。 






#海外台文專欄，本文使用教育部推薦漢字kap臺灣閩南語羅馬字拼音方案。

台文通訊BONG報313期，2020年4月出刊。



--------------------------------------------

歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
#海外台文專欄，本文使用教育部推薦漢字kap臺灣閩南語羅馬字拼音方案。

台文通訊BONG報313期，2020年4月出刊。



--------------------------------------------

歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。


作者：MnL Huī-bîng





台灣法律規定，ài滿20歲tsiah ē-tàng開始投票，就算講ē-tàng投到100歲，總統選舉四冬一擺，lóng總mā tsiah ē-tàng投20 kái niā-niā，一世人逐擺逐擺投票，上濟kan-na ē-tàng選20 kái ê總統，tse對我來講是juā-nī仔珍貴ê機會！所以m̄管我tī佗位，只要是lán台灣ê總統選舉，我lóng ē飛tńg去台灣投票。



我買ê機票是正月初10暗時10點45，uì菲律賓馬尼拉飛tńg去台灣桃園機場；正月13早起飛tńg來馬尼拉。雖然停留tī台灣ê時間無偌濟，m̄-koh總--是希望ē-tàng參與台灣歷史性ê一刻。



Tng-tong歡喜飛tńg來台灣一tsuā tsiânn有價值，ē-tàng安心仔飛tńg去馬尼拉繼續做khang-khuè ê前一暗，學校ê老師雄雄傳來消息講學校拜一停課，原因是：火山爆炸！？一開始想講：Uah！Án-ne真好，我ē-tàng m̄免請拜一ê假，ē赴拜二上班就ē-sái。結果，代誌根本就m̄是親像我所想--ê hiah-nī簡單。



消息慢慢傳來講，tī馬尼拉70公里以外ê塔爾火山（Taal volcano）一直噴出白煙，而且koh噴kah tsiok kuân--ê，火山附近koh不時leh地動，塗跤lóng已經有pit-sûn。菲律賓政府一開始發佈講是第二級ê火山警戒，m̄-koh到下晡變做是三級，到暗暝升kuân變做是四級警戒，意思就是講「tī規點鐘內底或者是規工內ē產生爆炸」，tse已經是準備beh爆炸ê預兆--ah！M̄-nā án-ne，koh有消息傳來講，馬尼拉國際機場（Ninoy Aquino International Airport，簡稱NAIA）關--起-來--ah，所有ê航班lóng無法度起降，甚至有ê飛行機原班koh飛tńg去原本ê國家。因為火山爆炸所產生ê火山hu，若是hōo飛行機ê ia̋n-jín吸--入-去，ē造成飛行機ê溫度tshìng-kuân，到時就ē有爆炸ê危險。Tsit聲是beh按怎？我kám有法度照常飛tńg去菲律賓？Iah是，是beh留tī台灣過舊曆ê新年？



我liam-mi khà電話入去桃園機場問目前ê狀況，m̄-koh in suah講目前無收著任何ê消息，ài等12點過暝了後，tsiah ē公佈tī網路。果然，如我所煩惱ê代誌發生--ah——我ê班機取消。服務人員kā我講，我ē-tàng先改坐15號ê機票，雖然無一定thang飛，m̄-koh至少先換票khah贏。Tī換票ê過程，我tsiah深深了解hit種無目標ê感覺，有影真使人驚惶。M̄知影啥mih時tsūn ē-tàng飛？Mā m̄知影tī飛ê過程中kám ē有危險？我原本無預定tī台灣ē ke留tsit幾工，根本無按算beh做啥mih代誌，但是學校suah有一大堆代誌等我去處理……Tsit款心情有影是艱苦koh矛盾。



Tī tsit兩工，我不時leh關心上新ê消息，一面kap學校ê老師聯絡，另外一面koh一直確定兩工了後，kám真正ē-sái飛？總算是傳好消息，馬尼拉機場重新開放起降，m̄-koh有限制數量，好佳哉我tsit擺所訂ê航空公司是菲律賓宿霧航空（Cebu Pacific），in一定ē接受家己國家ê飛行機飛--tńg-去。



15號早起我早早就到機場--ah！看著櫃台頭前一陣人tī-leh排隊，每一个人ê面色lóng真沉重，服務人員出出入入leh無閒……看著逐家tio̍h急ê心情，我mā tuè leh緊張。輪著我check in ê時，我順利提著登機票、順利自動通關出境、順利坐起lih飛行機頂……m̄-koh我ê心情一點仔to無khah輕鬆……因為無安全tī馬尼拉機場落地，隨時lóng有可能koh原班飛--tńg-來，án-ne只是ke無閒--ê。



感謝所有ê一切，hōo我順利入境菲律賓。想講，lóng已經到菲律賓--ah，我所緊張ê代誌lóng無發生，suà--落-來就是坐車tńg去學校niâ，應該無啥mih問題--ah--lah。M̄-koh，問題íng-íng lóng是tī家己想無著ê時所產生--ê……



菲律賓ê網路速度無法度親像台灣hiah-nī緊，tse我本身就有心理準備。M̄-koh，tng我出機場了後，我根本無法度收著訊號！我無法度kap學校ê老師聯絡，我mā無法度訂Grab叫車tńg去學校。我只好行去排在地ê計程車，排差不多半點外鐘tsiah輪著我。Ùn-tsiàng m̄知影學校tī佗位，m̄-koh我kā講beh到ê時tsūn我ē-tàng報路hōo--伊，伊tàm頭了後就駛車出發--ah。結果駛無偌久，嚴重大that車！我tī仝一个路口足足40分鐘，bē tín bē動。而且邊--a lóng是大貨車，我心內leh想，大貨車kám m̄是有時間限制--ê？是按怎tsit个時tsūn thang tī路--裡行？後--來tsiah想著有可能是因為連suà歇兩工，今仔日lóng總開放，tsiah ē造成大that車。



所以我想，若是照án-ne ê速度我可能半暝lóng無法度到學校。我liam-mi kap ùn-tsiàng討論，kám ē-sái將我放tī上近ê捷運站，我家己坐捷運tńg去學校好--ah！Tsit位ùn-tsiàng人非常好koh真有禮貌，伊一直講實在真歹勢，無法度將我安全送到位。我tī菲律賓走跳tsiah-nī久，tse應該是我拄--著上好ê菲律賓ùn-tsiàng--ah！



Koh過20分鐘，我tsiah落車行到上近ê Vito curz站，kā我ê行李揹--leh、坐捷運tī D.Jose落車，tsiah koh用行--ê tńg去到學校，uì透早出門坐過tsiah-nī濟項ê交通工具，總算到學校--ah，時間已經是下晡4點。有ê人有可能因為風颱、罩霧造成班機延誤，但是我suah是因為火山爆炸ê關係來取消、換班機，有影是真特別ê經驗。雖然講tse過程實在有夠忝，但是m̄管按怎，人安全tsiah是上重要--ê。 






#海外台文專欄，本文使用教育部推薦漢字kap臺灣閩南語羅馬字拼音方案。

台文通訊BONG報313期，2020年4月出刊。



--------------------------------------------

歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
