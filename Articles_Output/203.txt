台文通訊BONG報: 石虎情，人文心 ——招民眾鬥陣參與ê石虎保育之路
蠻野講堂 https://reurl.cc/0oAEKo
#棲地復育台語講座專欄，本文使用教育部推薦漢字kap臺灣閩南語羅馬字拼音方案。台文通訊BONG報317期，2020年8月出刊。--------------------------------------------歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
主講／陳美汀記錄／陳亮穎編按：本文是2020/6/18棲地復育台語講座「對小眾到大眾ê石虎保育路」講座摘要記錄，講者陳美汀是台灣石虎保育協會ê理事長。台灣蠻野心足生態協會舉辦ê「蠻野講堂」tuì 2019年3月份起kap李江却台語文教基金會合辦規劃有關生態環境議題ê台語講座，歡迎逐家tī逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己ê台語棲地（tshe-tē）！詳細資料ē-tàng看「台灣蠻野心足生態協會」FB專頁。「石虎就是因為伊kap人蹛siunn近，tsiah ē遭遇危險」，座談拄仔起頭，台灣石虎保育協會ê陳美汀理事長就表明，動物kap人ê關係，是現此時石虎tih-beh絕種ê主要因素。講著石虎ê外形，伊ê額頭頂面有兩巡斑紋，kha-tsiah-phiann ê花斑ná像豹仝款，一tah一tah，耳仔mā比一般ê土貓仔khah圓--一-sut-仔，後壁koh有一塊白白--ê，tse是伊上kài明顯ê特徵。M̄-koh若beh uì tsia-ê外貌tī台灣走揣石虎ê行蹤，m̄是hiah-nī簡單ê代誌。過去台灣受清國kap日本統治，bat留下參石虎有牽連ê記錄，不而過，到1980年代尾期、學者去訪問調查ê時tsūn，台灣本島石虎ê數量已經tsiok少--ah。陳理事長本身是uì 1998年開始beh研究石虎，到2004年tse期間lóng揣無，尾--à因為機緣，發現苗栗kap南投有一寡石虎去hōo陷阱tng--著ê記錄，tsiah知影台灣ê石虎根本無tī深山林內，顛倒是tī-leh淺山ê所在。其實石虎本底真韌命，tī亞洲其他區域ê分佈mā kài闊，若無人為ê威脅，伊ē-tàng適應各種環境，踮內底生活。陳理事長講，tī-leh做石虎保育ê過程當中，in ē去收容一寡石虎仔囝，等待in koh-khah大漢--一-sut-仔，就放tsia-ê石虎囝tńg去到野外；做保育ê人一開始ē陪伴tī石虎ê身軀邊，親自訓練石虎tī野外走跳、揣食mi̍h ê能力，尾--à tsiah透過安tī石虎身軀頂ê訊號器，來追蹤石虎ê跤跡。因為石虎食tsiânn濟款動物，親像niáu鼠、蛇，iah是兔仔，所以關心石虎ê數量，m̄-nā thang保護一个品種本身，mā thang自然維持環境ê平衡kap生物多樣性，án-ne就免khai人力lueh捕掠，mā免驚tsuānn藥仔對土地品質造成傷害。Lán tiānn-tiānn看新聞報講石虎hōo車挵--死，m̄-koh石虎ê數量減少不止因為án-ne，iáu koh有受陷阱nge̍h hōo重傷，或者hông thāu--死。尾--à陳理事長in就去探討ài按怎阻擋人類ê開發kap侵害，mā骨力參地方政府kap在地ê鄉親交流。Ài按怎提防石虎遭遇「路殺」ê悲劇neh？陳理事長講，有一寡大路下跤lóng有設置阻擋落雨淹水ê通道kap鐵門，in ē kā負責ê政府機關爭取開放tsia-ê疏洪道，hōo石虎kap濟濟動物有安全ê空間，閃開來來去去ê車，行tuì大路ê另外一爿。另外，理事長kap保育協會為著beh hōo在地人對石虎有要緊，in ē徛tī-leh鄉親ê立場做一寡代誌；親像揣志工替飼雞仔ê人kā雞tiâu圍hōo好勢，保護雞仔mài hōo石虎偷食--去，雞農mā buē因為驚損失suah來hē藥仔thāu石虎；協會koh替種稻仔ê農民創造一个叫做「石虎米」ê品牌，kā消費者宣傳講作穡人種稻仔ê時tsūn，無用農藥、除草劑；án-ne m̄-nā ē-tàng替石虎、其他ê生物kap人起造一个khah好ê土地環境，mā kā石虎相關產品ê價值kap名聲giú hōo kuân，hōo koh-khah濟人關心、體驗參石虎保育有牽連ê事物kap活動。蠻野講堂 https://reurl.cc/0oAEKo#棲地復育台語講座專欄，本文使用教育部推薦漢字kap臺灣閩南語羅馬字拼音方案。台文通訊BONG報317期，2020年8月出刊。--------------------------------------------歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
