台文通訊BONG報: 番薯仔鳥（『藪鳥』）
作者：易俊宏（作者是台灣綠黨中央執行委員）

接suà兩個月，lóng是teh紹介黃毛ê獸類，就是頂個月ê羌仔虎kap 8--月ê黃葉猫。Tsit個月，beh來紹介黃羽毛ê鳥類，mā是台灣ê特有動物。Tsit款鳥仔，規身軀大部份是黃色--ê，但是頭頂是烏色--ê，目睭下跤有一塊特別光ê黃斑，ká-ná是硃砂痣仝款；tse鳥仔華語是號做『黃痣藪眉』，簡稱是『藪鳥』。In ê外形，因為kap番薯sio-siâng，所以lán台灣ê先輩，就叫in「番薯仔鳥」、「番薯鳥仔」。In ê特徵是目睭下跤hit塊黃斑，所以mā有人叫in「美人痣」。

講--tńg-來，啥mi̍h是『藪』--leh？就是草仔生tsiânn濟ê湳仔地。Tse mā是in生活ê所在；番薯仔鳥特別kah意tī-teh矮樹林kap草仔埔內底生活，以前台灣ê先輩，上tsia̍p看in tī-teh南投溪頭，加上in細隻ká-ná niáu鼠，所以mā有人叫in「溪頭niáu鼠」。In koh有一个趣味ê行為，就是khah無愛飛，時常是tī-teh草仔埔內底行，而且是做伙行--ê：一个做頭，其他--ê ē tuè leh行。Lán台灣ê先輩，不只是漢人，koh有原住民；Tso族ê獵人叫in 『葉耳斯』，意思就是in是tsiânn gōng ê鳥仔，若是做頭ê鳥仔行入陷坑，後面--ê mā tuè leh hōo人掠--去。

Tuì tse行為ē-tàng看出番薯仔鳥ê社會化行為：做伙生活中，就是有鳥仔做頭，不只是tshuā路，食mi̍h件mā是頭一个先食。In  ê食物主要是杜蚓仔、蟲thuā、種子、果子、樹芽新ínn，koh有lán食賰ê mi̍h件；tse可能是in iáu未hōo人寫入保育名單內底ê原因。

番薯仔鳥tsiânn大ê特色，其實是in ê歌聲。鳥公kap鳥母ê互相唱和，無仝所在ê番薯仔鳥叫聲koh有淡薄仔無仝，類似lán台語mā有地方腔。In唱歌，主要mā是揣對象，但是宣告地盤、冤家量債、受氣起歹面、huah救人... tsiânn濟情形lóng有無仝ê叫聲，是非常豐富。


番薯仔鳥是台灣tsiah有ê特殊鳥仔，除了in ê食mi̍h來源並無因為lán人類ê活動受著威脅，另外一个原因是in ē-tàng生活ê範圍tsiânn闊：3,000公尺以下ê山林lóng ē-tàng hōo in生活，in m̄是渡鳥，「規世鳥」lóng tī台灣過。若是lán時常teh討論siáng khah愛台灣，tse鳥仔就是台灣ê一部份，lán就ài好好仔kā伊愛護；「台灣」m̄-nā是一个名詞，koh是一个活跳跳ê生態體系，包括tsia-ê環境kap生物。


#台灣動物記事 專欄，本文使用教育部推薦漢字kap臺灣閩南語羅馬字拼音方案。
台文通訊BONG報307期，2019年10月出刊。



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
圖片來源:Francesco Veronesi from Italy .   https://www.flickr.com/photos/francesco_veronesi/19301823680/ ）




作者：易俊宏（作者是台灣綠黨中央執行委員）



接suà兩個月，lóng是teh紹介黃毛ê獸類，就是頂個月ê羌仔虎kap 8--月ê黃葉猫。Tsit個月，beh來紹介黃羽毛ê鳥類，mā是台灣ê特有動物。Tsit款鳥仔，規身軀大部份是黃色--ê，但是頭頂是烏色--ê，目睭下跤有一塊特別光ê黃斑，ká-ná是硃砂痣仝款；tse鳥仔華語是號做『黃痣藪眉』，簡稱是『藪鳥』。In ê外形，因為kap番薯sio-siâng，所以lán台灣ê先輩，就叫in「番薯仔鳥」、「番薯鳥仔」。In ê特徵是目睭下跤hit塊黃斑，所以mā有人叫in「美人痣」。



講--tńg-來，啥mi̍h是『藪』--leh？就是草仔生tsiânn濟ê湳仔地。Tse mā是in生活ê所在；番薯仔鳥特別kah意tī-teh矮樹林kap草仔埔內底生活，以前台灣ê先輩，上tsia̍p看in tī-teh南投溪頭，加上in細隻ká-ná niáu鼠，所以mā有人叫in「溪頭niáu鼠」。In koh有一个趣味ê行為，就是khah無愛飛，時常是tī-teh草仔埔內底行，而且是做伙行--ê：一个做頭，其他--ê ē tuè leh行。Lán台灣ê先輩，不只是漢人，koh有原住民；Tso族ê獵人叫in 『葉耳斯』，意思就是in是tsiânn gōng ê鳥仔，若是做頭ê鳥仔行入陷坑，後面--ê mā tuè leh hōo人掠--去。



Tuì tse行為ē-tàng看出番薯仔鳥ê社會化行為：做伙生活中，就是有鳥仔做頭，不只是tshuā路，食mi̍h件mā是頭一个先食。In  ê食物主要是杜蚓仔、蟲thuā、種子、果子、樹芽新ínn，koh有lán食賰ê mi̍h件；tse可能是in iáu未hōo人寫入保育名單內底ê原因。



番薯仔鳥tsiânn大ê特色，其實是in ê歌聲。鳥公kap鳥母ê互相唱和，無仝所在ê番薯仔鳥叫聲koh有淡薄仔無仝，類似lán台語mā有地方腔。In唱歌，主要mā是揣對象，但是宣告地盤、冤家量債、受氣起歹面、huah救人... tsiânn濟情形lóng有無仝ê叫聲，是非常豐富。





番薯仔鳥是台灣tsiah有ê特殊鳥仔，除了in ê食mi̍h來源並無因為lán人類ê活動受著威脅，另外一个原因是in ē-tàng生活ê範圍tsiânn闊：3,000公尺以下ê山林lóng ē-tàng hōo in生活，in m̄是渡鳥，「規世鳥」lóng tī台灣過。若是lán時常teh討論siáng khah愛台灣，tse鳥仔就是台灣ê一部份，lán就ài好好仔kā伊愛護；「台灣」m̄-nā是一个名詞，koh是一个活跳跳ê生態體系，包括tsia-ê環境kap生物。





#台灣動物記事 專欄，本文使用教育部推薦漢字kap臺灣閩南語羅馬字拼音方案。

台文通訊BONG報307期，2019年10月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
