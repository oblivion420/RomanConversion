台文通訊BONG報: 我kap《台文通訊》ê機緣

《台文通訊》1991年創刊、《台文BONG報》1996年創刊，兩个刊物tī 2012年合刊。


郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會

李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：Khóo Sè-lâm接觸《台文通訊》kap《台文BONG報》1  ê時，我iáu bē-hiáu台文，基本上是看無，大部份ài用臆--ê。訂台語雜誌基本上是őo-ián niâ。 看過真濟種台語雜誌，性命一般lóng真短，市場細koh m̄是hông鼓勵ê mi̍h件，真oh生存。《台文通訊》kap《台文BONG報》上耐命。我原本就真kah意看冊，對文學有意愛。Mā tsiok想beh看台語ê冊，m̄-koh若真正用台文寫--ê是看無路來，kan-na看有用北京話寫--ê台語火星文，心情tsiânn鬱卒koh揣無藥方。2006年tī《台文BONG報》看著白話字課程ê消息，hōo我有機緣hām豐惠kap勤岸老師學白話字，tse改變我有夠濟。自án-ne，台文看有--ah，mā有才調kā想beh講ê話寫--落-來。M̄免koh經過北京語ê翻譯，ē-sái寫出原本ê話，mā ē-tàng看有作者用伊ê台語思考寫--出-來ê文章，ke tsiok親切！Tse可比是hōo我ê目睭pìnn金，手ē-hiáu寫字！規个人有講bē出--來ê樂暢！Tse kā我拍開一个入去台文世界ê大門，tī tsit个新世界內底，hōo我揣著細漢時ê種種記持，koh熟sāi濟濟ê先進，hōo我ê人生ke tsiok開闊。Mā hōo我發覺我對台語教學有趣味，台語ê學問學bē了，tiānn-tiānn to有新發現，生活ke tsiânn快樂。 《台文通訊》ê姊妹報，《台文BONG報》是tī台灣發行--ê，是眾先進拍拚ê基地，mā是hōo初學者一个練習ê場所。《台文BONG報》真體諒初學者ê台文程度，鼓舞lán用lán ê話寫出lán ê心聲。我mā tī tsia投一寡稿，增加我寫台文ê信心，慢慢仔對台文khah有法度掌握。逐月日ê刊物是hōo阮kap台語ê約會，ē-sái看著真濟台語ê文章，kánn-ná是leh聽真濟人講台語，增加一寡台語智識。主持《台文通訊》kap 《台文BONG報》ê先進，m̄是kan-na編雜誌niâ，濟濟ê台語運動lóng看ē著in拍拚ê身影，長期落--來有bē少成果， 現此時ê台語環境進步真濟--ah，當然ài koh繼續拍拚，tann連台語ê名官方to m̄ hōo lán用，lán bē-sái siunn歡喜！台語復振是一條長長koh彎彎曲曲ê路，我是tshenn-mê--ê m̄驚銃，kap人去小學教台語，mā去社區大學教台語。其實，教ê人比學ê人學著khah濟，為著beh教--人，你定著ài先hut hōo清楚，就是án-ne，我ê台語mā是有改進，有夠好--ê。Tse一切lóng是按《台文通訊》起頭--ê，tsiok感謝--伊，mā祝伊久久長長繼續tī tsia生湠！《台文通訊》1991年創刊、《台文BONG報》1996年創刊，兩个刊物tī 2012年合刊。台文通訊30歲 專欄，本文使用教育部推薦漢字kap臺灣閩南語羅馬字拼音方案。台文通訊BONG報323期，2021年2月出刊。歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
接觸《台文通訊》kap《台文BONG報》1  ê時，我iáu bē-hiáu台文，基本上是看無，大部份ài用臆--ê。訂台語雜誌基本上是őo-ián niâ。 看過真濟種台語雜誌，性命一般lóng真短，市場細koh m̄是hông鼓勵ê mi̍h件，真oh生存。《台文通訊》kap《台文BONG報》上耐命。我原本就真kah意看冊，對文學有意愛。Mā tsiok想beh看台語ê冊，m̄-koh若真正用台文寫--ê是看無路來，kan-na看有用北京話寫--ê台語火星文，心情tsiânn鬱卒koh揣無藥方。

2006年tī《台文BONG報》看著白話字課程ê消息，hōo我有機緣hām豐惠kap勤岸老師學白話字，tse改變我有夠濟。自án-ne，台文看有--ah，mā有才調kā想beh講ê話寫--落-來。M̄免koh經過北京語ê翻譯，ē-sái寫出原本ê話，mā ē-tàng看有作者用伊ê台語思考寫--出-來ê文章，ke tsiok親切！Tse可比是hōo我ê目睭pìnn金，手ē-hiáu寫字！規个人有講bē出--來ê樂暢！Tse kā我拍開一个入去台文世界ê大門，tī tsit个新世界內底，hōo我揣著細漢時ê種種記持，koh熟sāi濟濟ê先進，hōo我ê人生ke tsiok開闊。Mā hōo我發覺我對台語教學有趣味，台語ê學問學bē了，tiānn-tiānn to有新發現，生活ke tsiânn快樂。

《台文通訊》ê姊妹報，《台文BONG報》是tī台灣發行--ê，是眾先進拍拚ê基地，mā是hōo初學者一个練習ê場所。《台文BONG報》真體諒初學者ê台文程度，鼓舞lán用lán ê話寫出lán ê心聲。我mā tī tsia投一寡稿，增加我寫台文ê信心，慢慢仔對台文khah有法度掌握。逐月日ê刊物是hōo阮kap台語ê約會，ē-sái看著真濟台語ê文章，kánn-ná是leh聽真濟人講台語，增加一寡台語智識。

主持《台文通訊》kap 《台文BONG報》ê先進，m̄是kan-na編雜誌niâ，濟濟ê台語運動lóng看ē著in拍拚ê身影，長期落--來有bē少成果， 現此時ê台語環境進步真濟--ah，當然ài koh繼續拍拚，tann連台語ê名官方to m̄ hōo lán用，lán bē-sái siunn歡喜！

台語復振是一條長長koh彎彎曲曲ê路，我是tshenn-mê--ê m̄驚銃，kap人去小學教台語，mā去社區大學教台語。其實，教ê人比學ê人學著khah濟，為著beh教--人，你定著ài先hut hōo清楚，就是án-ne，我ê台語mā是有改進，有夠好--ê。Tse一切lóng是按《台文通訊》起頭--ê，tsiok感謝--伊，mā祝伊久久長長繼續tī tsia生湠！
台文通訊BONG報323期，2021年2月出刊。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。

