台文通訊BONG報: 一語兩意
人講：「台灣話三角六尖」若無斟酌聽，有tang時仔ē聽tîng-tânn--去，suah變成尖尖tsha̍k--人。

Tī某庄頭，有三、五个厝邊好友，坐蹛kám仔店ê隔壁空地仔leh sám-lim、開講……，in對面拄好是一間家庭式ê剃頭店。就tī in感覺是「酒逢知己飲」，phò-tāu kah tng siak-phah ê時，對面ê頭家娘行出來外口，tī-leh掃塗跤，掠in眾人笑--一-下，án-ne表示leh sio借問。Tsit時tsūn，逐家真自然摸一下仔家己ê頭殼，so一下仔下頦，tsiah致覺--著……kánn-ná tsiânn久無去kā交關--ah。

Tī lim kah半茫ê時tsūn，當中，菜販仔阿義--ā，就激骨激骨sueh講：「Lín beh相信--無？Tsit回我去hōo剃，伊的確m̄敢kā我收錢，無，lán來落插……」。

厝邊A：「A̍h有tsit款代，我想，lín是講通和--ê，我m̄信。」

厝邊B：「啊！知知--leh--lah，啊你to納進前，當然tsit擺mā bē kā你算tsit條錢。」

厝邊C：「我看，伊是前--ā有欠你菜錢，做拄ê款őo……」

厝邊D：「我臆，kánn是lín兩个tng-leh跋感情，伊tī-leh做情hōo--你……」

「Lín lóng臆了真合理，m̄-koh，事實按怎？Tuè我來去lín就知。」阿義--ā肩胛頭giàng--一-下、激一个神秘款。眾人tsiok m̄信邪，就kap伊落差——sám-lim一攤。

就tī八蕊目睭gîn-hònn-hònn leh kā看in leh pìnn啥báng ê當中，頭家娘跤手tsiânn sa-lia̍h，三二liàn半，一粒頭隨kā鉸kah緣投款仔緣投款，suà--落就kā問講：「阿義兄--a，啊你喙鬚有順suà beh剃iah無？」

「M̄剃beh留leh好看……」，阿義--ā凊凊kā應、koh刁工應kah真大聲，眾人mā聽kah明明明。

Tann害--ah！Tsit句話有兩款意思，頭家娘tsit-tang-tsūn有影是tsiok歹剃頭--著，到底是kā剃掉khah tio̍h，iah是mài--得khah tio̍h……，m̄-koh，心肝一時又koh想翻頭：「Kám有人剃頭無順suà khau喙鬚--ê？」伊就m̄管三七二十一，歸面ê喙鬚lóng kā khau kah白sut-sut。

頭剃好--ah，ke緣投koh少年十倍。阿義--ā掠鏡一直tsîn，無張持大huah一聲：「啊頭家娘啊！我ê喙鬚--leh！哪ē無--去--ah？我leh賣菜做生理，全靠tsit phō suí鬚leh賺食neh，啊你kā我剃掉，我看tsit條siàu tsiânn oh算--leh őo……」阿義--ā面仔lua̍h--落-來，一款橫霸ê表情，hōo頭家娘活beh驚--死。

「失禮--lah！我掠準你beh剃掉--leh，koh再講，哪有人剃頭無順suà khau喙鬚--ê……，啊tann、剃to剃掉--ah，我mā m̄知beh按怎賠起……無，小參詳--一-下--lah，mài為難--我--lah，tsit擺mài kā你算錢，失禮--lah，是我m̄-tio̍h，mài計較好--無，就án-ne準煞好--無……」頭家娘苦苦leh kā哀求。

「兄弟啊！Lín有聽--著honnh！Mài講我心肝bái，欺負趁食人őo，tsit擺逐家聽有明、看有清honnh！我一phō喙鬚無--去--ah，到底是趁iah了……」，阿義--ā講煞，koh刁工激kah一款真無辜ê表情。

Tng眾人踏出店門ê時tsūn，lóng kiāu kah牙槽kiōng-beh歪--去，tang時仔tsit箍賣菜--ê，koh ē想出tsit號怪招，好--lah！照呼照行，iah無……？Koh kā看，啊獨獨阿義--ā，規个橫霸面lóng無--去--ah，心肝內tī-leh暗爽，又koh有一攤「sám-lim」thang sut--ah。
Bóng講笑專欄，本文使用教育部推薦漢字kap臺灣閩南語羅馬字拼音方案。
台文通訊BONG報306期，2019年9月出刊。
台文通訊BONG報306期，2019年9月出刊。
歡迎捐款贊助　李江却台語文教基金會　（捐款thang抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。


歡迎捐款贊助　李江却台語文教基金會　（捐款thang抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：洪錦田


人講：「台灣話三角六尖」若無斟酌聽，有tang時仔ē聽tîng-tânn--去，suah變成尖尖tsha̍k--人。



Tī某庄頭，有三、五个厝邊好友，坐蹛kám仔店ê隔壁空地仔leh sám-lim、開講……，in對面拄好是一間家庭式ê剃頭店。就tī in感覺是「酒逢知己飲」，phò-tāu kah tng siak-phah ê時，對面ê頭家娘行出來外口，tī-leh掃塗跤，掠in眾人笑--一-下，án-ne表示leh sio借問。Tsit時tsūn，逐家真自然摸一下仔家己ê頭殼，so一下仔下頦，tsiah致覺--著……kánn-ná tsiânn久無去kā交關--ah。



Tī lim kah半茫ê時tsūn，當中，菜販仔阿義--ā，就激骨激骨sueh講：「Lín beh相信--無？Tsit回我去hōo剃，伊的確m̄敢kā我收錢，無，lán來落插……」。



厝邊A：「A̍h有tsit款代，我想，lín是講通和--ê，我m̄信。」



厝邊B：「啊！知知--leh--lah，啊你to納進前，當然tsit擺mā bē kā你算tsit條錢。」



厝邊C：「我看，伊是前--ā有欠你菜錢，做拄ê款őo……」



厝邊D：「我臆，kánn是lín兩个tng-leh跋感情，伊tī-leh做情hōo--你……」



「Lín lóng臆了真合理，m̄-koh，事實按怎？Tuè我來去lín就知。」阿義--ā肩胛頭giàng--一-下、激一个神秘款。眾人tsiok m̄信邪，就kap伊落差——sám-lim一攤。



就tī八蕊目睭gîn-hònn-hònn leh kā看in leh pìnn啥báng ê當中，頭家娘跤手tsiânn sa-lia̍h，三二liàn半，一粒頭隨kā鉸kah緣投款仔緣投款，suà--落就kā問講：「阿義兄--a，啊你喙鬚有順suà beh剃iah無？」



「M̄剃beh留leh好看……」，阿義--ā凊凊kā應、koh刁工應kah真大聲，眾人mā聽kah明明明。





Tann害--ah！Tsit句話有兩款意思，頭家娘tsit-tang-tsūn有影是tsiok歹剃頭--著，到底是kā剃掉khah tio̍h，iah是mài--得khah tio̍h……，m̄-koh，心肝一時又koh想翻頭：「Kám有人剃頭無順suà khau喙鬚--ê？」伊就m̄管三七二十一，歸面ê喙鬚lóng kā khau kah白sut-sut。



頭剃好--ah，ke緣投koh少年十倍。阿義--ā掠鏡一直tsîn，無張持大huah一聲：「啊頭家娘啊！我ê喙鬚--leh！哪ē無--去--ah？我leh賣菜做生理，全靠tsit phō suí鬚leh賺食neh，啊你kā我剃掉，我看tsit條siàu tsiânn oh算--leh őo……」阿義--ā面仔lua̍h--落-來，一款橫霸ê表情，hōo頭家娘活beh驚--死。



「失禮--lah！我掠準你beh剃掉--leh，koh再講，哪有人剃頭無順suà khau喙鬚--ê……，啊tann、剃to剃掉--ah，我mā m̄知beh按怎賠起……無，小參詳--一-下--lah，mài為難--我--lah，tsit擺mài kā你算錢，失禮--lah，是我m̄-tio̍h，mài計較好--無，就án-ne準煞好--無……」頭家娘苦苦leh kā哀求。



「兄弟啊！Lín有聽--著honnh！Mài講我心肝bái，欺負趁食人őo，tsit擺逐家聽有明、看有清honnh！我一phō喙鬚無--去--ah，到底是趁iah了……」，阿義--ā講煞，koh刁工激kah一款真無辜ê表情。



Tng眾人踏出店門ê時tsūn，lóng kiāu kah牙槽kiōng-beh歪--去，tang時仔tsit箍賣菜--ê，koh ē想出tsit號怪招，好--lah！照呼照行，iah無……？Koh kā看，啊獨獨阿義--ā，規个橫霸面lóng無--去--ah，心肝內tī-leh暗爽，又koh有一攤「sám-lim」thang sut--ah。






Bóng講笑專欄，本文使用教育部推薦漢字kap臺灣閩南語羅馬字拼音方案。


台文通訊BONG報306期，2019年9月出刊。








歡迎捐款贊助　李江却台語文教基金會　（捐款thang抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
