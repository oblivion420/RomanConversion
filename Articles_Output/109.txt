台文通訊BONG報: 園遊會食kah飽tin-tong
郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會

李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：張寶明拜六透早，五月天ê日頭燒lō燒lō，光tshiō kah公園一phiàn金黃；風微微仔吹過榕仔王，搖來幌去ê樹葉，反射日頭光若一片一片ê鏡，有淡薄仔tsha̍k目；行來到tsia，音樂聲tuì遠遠ê校園tuè風傳--來，kā耳空報告講：「緊來！園遊會teh-beh開始--ah！」阮兜四个人mā m̄知是按怎，跤步suah緊--起-來，lóng無khuàinn眼前公園ê suí景，三步做兩步hua̍h、半走半行，隨來到學校--裡。大埕佈置kah五花十色ê擔仔，一擔一擔排kah tīnn滿滿，人是tshah-tshah-tshah，笑聲、huah-hiu聲tī大埕走sio-jiok。我目睭盡看--ê，是tuè空氣tshìng--過-來，一港一港ê芳味，到底是tuì佗位傳--來--ê？喙瀾是直直吞，我取食ê症頭koh夯--起-來--ah，決心tsit tsuā就專工bāu食--ê。Tuè芳味kā阿爸、阿母khiú leh行，原來是烘煙腸、茶葉卵、滷味kap『蠟筆小新』雞卵糕leh芳，ooh……koh有「芳kòng-kòng」ê臭豆腐！大心肝ê我lóng想beh買來食，阿母suah kan-na用喙擋講：「你喙飽目睭iau--lah！到時食bē落m̄是就拍損--去！」M̄-koh，我猶原講beh買tse、beh食he，koh beh lim he，li-li-khok-khok--ê買kah無手thang kuānn，喙是食lóng bē赴，koh leh「食碗內，看碗外」。「Eh！阿爸你看有人leh食盆栽neh？」斟酌看，原來是『巧克力』雞卵糕té tī花坩形ê杯仔，頂頭妝thānn一兩枝仔假花草，雄雄hōo人看做是盆栽，真正是夭壽兼有創意ê工藝。「Eh！阿母你看有人裝鬼leh賣血，koh有人食血neh？」「Tsiah-nī仔恐怖--ooh！Tsit-má是啥mih時代？Thài有人ē做tsit款代誌。」問--起-來tsiah知，又koh是為著做生理leh pìnn花樣，tī吊大筒ê袋仔--裡té洛神花茶iah是西瓜汁，莫怪遠遠看kài成leh食血！像tsit款新奇ê食si̍t我thài ē放伊煞--lah！經過阮四个人食--去--ê、lim--去--ê無算在額，重huâinn-huâinn ê食mi̍h，40肢指頭仔是kuānn kah疼kah，khah食ē去？驚拍損就一直thui、一直thui，thui kah阮四个人lóng一khian腹肚金金金。阮四个人lóng一直leh so腹肚，親像阿母有小弟大腹肚ê時leh so ê動作仝款，有夠爽快--ê--lah！Mā有夠幸福--ê--lah！ #Sann-kap讀小說  專欄，本文使用教育部推薦漢字kap臺灣閩南語羅馬字拼音方案。台文通訊BONG報325期，2021年4月出刊。歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
台文通訊BONG報325期，2021年4月出刊。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。

