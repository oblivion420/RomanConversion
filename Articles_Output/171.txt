台文通訊BONG報: 台文向前行
作者：張家榮

放炮仔，pho̍k仔聲大力kā催--落-去，恭喜《台文通訊》創刊30冬！做一个「台文粉絲」支持者，定著ài來kā sio-thīn kap oo-ián--一-下，「食果子，拜樹頭」，飲水思源kám m̄是--leh！

Tī tsia阮先紹介家己是啥mih跤siàu，tsiah沓沓仔分享hām台文熟sāi ê過程。阮是1981年生，屏東恆春人，kan-ta國中ê學歷niâ。講著阮ê過去，真正是「話若beh講透機，目屎就pué bē離」，有影見笑！因為少年bē-hiáu想，悾am kiau人tshit-thô做歹囝，tshenn-mê舞豬弄狗，舞到尾天公報應，將阮關入櫳仔內，法官嚴苛無囉嗦，賜判18年免錢飯票一張，有後悔--無？俗語講：「有路m̄行peh山坪，好囝m̄做做歹囝」，後悔mā無改囚犯ê命運！Tsit-má回想--起-來，阮tsit號hiau-hīng ê跤siàu就是笨，三好ke一好——死好，kan-ta賰幌頭ê kiáu niā-niā，ke講是ke làu-khuì，見笑代就mài koh講--ah！

手tsíng頭仔áu-áu算算--leh，跋入屎ha̍k仔到tann beh 15冬--ah，tī我ê記持中，hām台文做伙ê時間點，應該是tī 2010年hit跤兜，算--起-來mā有10冬--ah。Ē記得hit-tang-tsūn，有一位台文sia̋n-pái送我一本《台文通訊BONG報》，我tshím頭仔提--著ê時，真正是tshenn-mê完全看無，ē-sái講是一箍thuî-thuî ná giàn頭--leh，看kah頭眩目暗mā是bē-hiáu。M̄-koh我無因為án-ni就激骨無愛學，反倒kā家己講：身為台灣人，bē-hiáu讀寫台灣ê母語，未免siunn làu-khuì--ah。所致，我翻頭tńg去揣hit个sia̋n-pái，希望伊ē-tàng kā我教，做我ê台文老師。厭氣--ê是，「厝漏拄著透暝雨」，伊iáu未kā我教--leh，三更半暝我就hông「移監」（台中徙嘉義），我beh學台文，直破來講，he是龜peh壁——oh--lah！

來到嘉監了後，我有一段時間lué志，ak-tsak，生活懶屍，規工閒仙仙m̄知beh創啥。稀微中，我想起當初ê ǹg望——學台文，家己一點仔基礎lóng無，無智識兼無文化，加上bē-hiáu羅馬字拼音，到底我beh按怎行入台文世界--leh？落尾，大概是櫳仔內時間濟，生活無議量thang pìnn，我將當年sia̋n-pái送--我ê hit本《台文通訊BONG報》揣--出-來，mā是我唯一ê一本，冊皮已經破破糊糊，內底ê紙mā小可舊àu，不而過字iáu看有。Suà--落-來，無啥mih巧ê方式iah是gâu ê撇步，我ná看ná用臆--ê，一字一字ná背ná做筆記，沓沓仔khè食冊頂ê每一字；一直到我寫出人生ê第一篇台語文章，刊出tī《台文通訊BONG報》，我tsiah發現人生ê喜樂kap成就，原來是認真拍拚，無一定ài靠別人，冊頂每一字每一个作者，in lóng總是我人生ê老師。我雖然hân-bān，用--ê是上gōng ê方式，文字ê使用mā無kài正確，m̄-koh我心內有歡喜，kah意hām台文行鬥陣，熱誠ê時無食無睏mā無要緊。

話講倒tńg--來，台語文化tsit門學問實在不止仔深，我講是讀寫10冬--ah，其實是菜鳥仔菜pi-pa，真濟文字到tann lóng iáu sa無意思，文章mā sù常寫kah挵壁，一个字想規晡想無。M̄-koh tse m̄是重點，重點是台文hōo--我ê幫贊。M̄是我teh臭tuānn，讀冊寫字有影ē-tàng改變面相——我bat照鏡看--過，mā bat提khah早ê相片，確實，hiàng時hit个青面giàng牙、歹看面ê我，tsit-má看--起-來bē輸讀冊人，心性mā改kah tsiânn溫和、正面；而且對人生有新ê願景，覺悟歹代m̄-thang做，萬事萬項tio̍h照起工，一枝草一點露，一步一跤印，tsiah是正港ê人生。總講--一-句，熟sāi台文kan-ta有好無bái，hām台文puânn-nuá是我ê福氣，未來ê每一工我lóng ē繼續為台文拍拚，mā ǹg望家己ê讀寫能力ē-tàng khah進步，寫出感動ha̍h人心意ê故事。

今仔日tī tsia，除了beh kā「台文通訊30週年」恭喜，呵咾拍pho̍k仔以外，mā beh kā lín sueh多謝，感謝lín為台文付出濟濟ê血汗，lóo-la̍t、辛苦--ah。30年是一个數字niâ，阮ǹg望mā祝福向前行，傳承koh行100冬！Koh再一擺kā lín比拳頭拇講讚！Lín lóng是台灣人ê驕傲。
台文通訊30歲 專欄，本文使用教育部推薦漢字kap臺灣閩南語羅馬字拼音方案。台文通訊BONG報322期，2021年1月出刊。歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：張家榮放炮仔，pho̍k仔聲大力kā催--落-去，恭喜《台文通訊》創刊30冬！做一个「台文粉絲」支持者，定著ài來kā sio-thīn kap oo-ián--一-下，「食果子，拜樹頭」，飲水思源kám m̄是--leh！Tī tsia阮先紹介家己是啥mih跤siàu，tsiah沓沓仔分享hām台文熟sāi ê過程。阮是1981年生，屏東恆春人，kan-ta國中ê學歷niâ。講著阮ê過去，真正是「話若beh講透機，目屎就pué bē離」，有影見笑！因為少年bē-hiáu想，悾am kiau人tshit-thô做歹囝，tshenn-mê舞豬弄狗，舞到尾天公報應，將阮關入櫳仔內，法官嚴苛無囉嗦，賜判18年免錢飯票一張，有後悔--無？俗語講：「有路m̄行peh山坪，好囝m̄做做歹囝」，後悔mā無改囚犯ê命運！Tsit-má回想--起-來，阮tsit號hiau-hīng ê跤siàu就是笨，三好ke一好——死好，kan-ta賰幌頭ê kiáu niā-niā，ke講是ke làu-khuì，見笑代就mài koh講--ah！手tsíng頭仔áu-áu算算--leh，跋入屎ha̍k仔到tann beh 15冬--ah，tī我ê記持中，hām台文做伙ê時間點，應該是tī 2010年hit跤兜，算--起-來mā有10冬--ah。Ē記得hit-tang-tsūn，有一位台文sia̋n-pái送我一本《台文通訊BONG報》，我tshím頭仔提--著ê時，真正是tshenn-mê完全看無，ē-sái講是一箍thuî-thuî ná giàn頭--leh，看kah頭眩目暗mā是bē-hiáu。M̄-koh我無因為án-ni就激骨無愛學，反倒kā家己講：身為台灣人，bē-hiáu讀寫台灣ê母語，未免siunn làu-khuì--ah。所致，我翻頭tńg去揣hit个sia̋n-pái，希望伊ē-tàng kā我教，做我ê台文老師。厭氣--ê是，「厝漏拄著透暝雨」，伊iáu未kā我教--leh，三更半暝我就hông「移監」（台中徙嘉義），我beh學台文，直破來講，he是龜peh壁——oh--lah！來到嘉監了後，我有一段時間lué志，ak-tsak，生活懶屍，規工閒仙仙m̄知beh創啥。稀微中，我想起當初ê ǹg望——學台文，家己一點仔基礎lóng無，無智識兼無文化，加上bē-hiáu羅馬字拼音，到底我beh按怎行入台文世界--leh？落尾，大概是櫳仔內時間濟，生活無議量thang pìnn，我將當年sia̋n-pái送--我ê hit本《台文通訊BONG報》揣--出-來，mā是我唯一ê一本，冊皮已經破破糊糊，內底ê紙mā小可舊àu，不而過字iáu看有。Suà--落-來，無啥mih巧ê方式iah是gâu ê撇步，我ná看ná用臆--ê，一字一字ná背ná做筆記，沓沓仔khè食冊頂ê每一字；一直到我寫出人生ê第一篇台語文章，刊出tī《台文通訊BONG報》，我tsiah發現人生ê喜樂kap成就，原來是認真拍拚，無一定ài靠別人，冊頂每一字每一个作者，in lóng總是我人生ê老師。我雖然hân-bān，用--ê是上gōng ê方式，文字ê使用mā無kài正確，m̄-koh我心內有歡喜，kah意hām台文行鬥陣，熱誠ê時無食無睏mā無要緊。話講倒tńg--來，台語文化tsit門學問實在不止仔深，我講是讀寫10冬--ah，其實是菜鳥仔菜pi-pa，真濟文字到tann lóng iáu sa無意思，文章mā sù常寫kah挵壁，一个字想規晡想無。M̄-koh tse m̄是重點，重點是台文hōo--我ê幫贊。M̄是我teh臭tuānn，讀冊寫字有影ē-tàng改變面相——我bat照鏡看--過，mā bat提khah早ê相片，確實，hiàng時hit个青面giàng牙、歹看面ê我，tsit-má看--起-來bē輸讀冊人，心性mā改kah tsiânn溫和、正面；而且對人生有新ê願景，覺悟歹代m̄-thang做，萬事萬項tio̍h照起工，一枝草一點露，一步一跤印，tsiah是正港ê人生。總講--一-句，熟sāi台文kan-ta有好無bái，hām台文puânn-nuá是我ê福氣，未來ê每一工我lóng ē繼續為台文拍拚，mā ǹg望家己ê讀寫能力ē-tàng khah進步，寫出感動ha̍h人心意ê故事。今仔日tī tsia，除了beh kā「台文通訊30週年」恭喜，呵咾拍pho̍k仔以外，mā beh kā lín sueh多謝，感謝lín為台文付出濟濟ê血汗，lóo-la̍t、辛苦--ah。30年是一个數字niâ，阮ǹg望mā祝福向前行，傳承koh行100冬！Koh再一擺kā lín比拳頭拇講讚！Lín lóng是台灣人ê驕傲。台文通訊30歲 專欄，本文使用教育部推薦漢字kap臺灣閩南語羅馬字拼音方案。台文通訊BONG報322期，2021年1月出刊。歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：張家榮

放炮仔，pho̍k仔聲大力kā催--落-去，恭喜《台文通訊》創刊30冬！做一个「台文粉絲」支持者，定著ài來kā sio-thīn kap oo-ián--一-下，「食果子，拜樹頭」，飲水思源kám m̄是--leh！

Tī tsia阮先紹介家己是啥mih跤siàu，tsiah沓沓仔分享hām台文熟sāi ê過程。阮是1981年生，屏東恆春人，kan-ta國中ê學歷niâ。講著阮ê過去，真正是「話若beh講透機，目屎就pué bē離」，有影見笑！因為少年bē-hiáu想，悾am kiau人tshit-thô做歹囝，tshenn-mê舞豬弄狗，舞到尾天公報應，將阮關入櫳仔內，法官嚴苛無囉嗦，賜判18年免錢飯票一張，有後悔--無？俗語講：「有路m̄行peh山坪，好囝m̄做做歹囝」，後悔mā無改囚犯ê命運！Tsit-má回想--起-來，阮tsit號hiau-hīng ê跤siàu就是笨，三好ke一好——死好，kan-ta賰幌頭ê kiáu niā-niā，ke講是ke làu-khuì，見笑代就mài koh講--ah！

手tsíng頭仔áu-áu算算--leh，跋入屎ha̍k仔到tann beh 15冬--ah，tī我ê記持中，hām台文做伙ê時間點，應該是tī 2010年hit跤兜，算--起-來mā有10冬--ah。Ē記得hit-tang-tsūn，有一位台文sia̋n-pái送我一本《台文通訊BONG報》，我tshím頭仔提--著ê時，真正是tshenn-mê完全看無，ē-sái講是一箍thuî-thuî ná giàn頭--leh，看kah頭眩目暗mā是bē-hiáu。M̄-koh我無因為án-ni就激骨無愛學，反倒kā家己講：身為台灣人，bē-hiáu讀寫台灣ê母語，未免siunn làu-khuì--ah。所致，我翻頭tńg去揣hit个sia̋n-pái，希望伊ē-tàng kā我教，做我ê台文老師。厭氣--ê是，「厝漏拄著透暝雨」，伊iáu未kā我教--leh，三更半暝我就hông「移監」（台中徙嘉義），我beh學台文，直破來講，he是龜peh壁——oh--lah！

來到嘉監了後，我有一段時間lué志，ak-tsak，生活懶屍，規工閒仙仙m̄知beh創啥。稀微中，我想起當初ê ǹg望——學台文，家己一點仔基礎lóng無，無智識兼無文化，加上bē-hiáu羅馬字拼音，到底我beh按怎行入台文世界--leh？落尾，大概是櫳仔內時間濟，生活無議量thang pìnn，我將當年sia̋n-pái送--我ê hit本《台文通訊BONG報》揣--出-來，mā是我唯一ê一本，冊皮已經破破糊糊，內底ê紙mā小可舊àu，不而過字iáu看有。Suà--落-來，無啥mih巧ê方式iah是gâu ê撇步，我ná看ná用臆--ê，一字一字ná背ná做筆記，沓沓仔khè食冊頂ê每一字；一直到我寫出人生ê第一篇台語文章，刊出tī《台文通訊BONG報》，我tsiah發現人生ê喜樂kap成就，原來是認真拍拚，無一定ài靠別人，冊頂每一字每一个作者，in lóng總是我人生ê老師。我雖然hân-bān，用--ê是上gōng ê方式，文字ê使用mā無kài正確，m̄-koh我心內有歡喜，kah意hām台文行鬥陣，熱誠ê時無食無睏mā無要緊。

話講倒tńg--來，台語文化tsit門學問實在不止仔深，我講是讀寫10冬--ah，其實是菜鳥仔菜pi-pa，真濟文字到tann lóng iáu sa無意思，文章mā sù常寫kah挵壁，一个字想規晡想無。M̄-koh tse m̄是重點，重點是台文hōo--我ê幫贊。M̄是我teh臭tuānn，讀冊寫字有影ē-tàng改變面相——我bat照鏡看--過，mā bat提khah早ê相片，確實，hiàng時hit个青面giàng牙、歹看面ê我，tsit-má看--起-來bē輸讀冊人，心性mā改kah tsiânn溫和、正面；而且對人生有新ê願景，覺悟歹代m̄-thang做，萬事萬項tio̍h照起工，一枝草一點露，一步一跤印，tsiah是正港ê人生。總講--一-句，熟sāi台文kan-ta有好無bái，hām台文puânn-nuá是我ê福氣，未來ê每一工我lóng ē繼續為台文拍拚，mā ǹg望家己ê讀寫能力ē-tàng khah進步，寫出感動ha̍h人心意ê故事。

今仔日tī tsia，除了beh kā「台文通訊30週年」恭喜，呵咾拍pho̍k仔以外，mā beh kā lín sueh多謝，感謝lín為台文付出濟濟ê血汗，lóo-la̍t、辛苦--ah。30年是一个數字niâ，阮ǹg望mā祝福向前行，傳承koh行100冬！Koh再一擺kā lín比拳頭拇講讚！Lín lóng是台灣人ê驕傲。
台文通訊BONG報322期，2021年1月出刊。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。

