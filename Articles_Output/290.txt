台文通訊BONG報: 上課了後


作者：楊景阡  （作者是「會輾轉台語讀寫基礎班」結業學員；小兒科醫生）




真感謝基進kap陳豐惠老師hōo我有tsit个機會來學台語羅馬字。想beh學羅馬字kap台語tsiok久--ah。做一个台灣人，應該ài ē-hiáu台灣話，但是我kan-ta ē-hiáu聽，無啥ē-hiáu講。細漢ê時tsūn，gún爸爸bat beh教我講台語，但是我suah無想beh學，因為感覺台語是過時ê語言。佳哉，我一直有拄著有台灣意識ê老師kap親友，tsiah沓沓仔理解lán ê母語是一个受著打壓ê語言。想著過去ê家己，實在感覺真見笑mā真後悔。



Tī學習ê過程，除了發現台語ê美麗，老師ê教學，tuì羅馬字到最近(2019年)通過ê國家語言發展法，iáu有台語ê線頂資源、文學作品kap認證考試，內容不止仔豐富。感謝豐惠老師一步一步ê引tshuā，hōo我tuì一个完全m̄-bat字ê tshenn-mê牛，到tann ē-tàng讀kap寫。Mā感謝濟濟為著台語拍拚ê先輩，hōo lán tsit-má有tsiah-nī濟資源ē-tàng學習。



我tī診所上班，上課了後kap家屬講台語khah有自信--ah。有tang時仔mā ē kap囡仔講一、兩句，雖bóng in ê反應大部份是聽無。台語ê傳承危機是tsiânn實--ê。看著有tsiah-nī濟人為著台語teh拍拚。我ǹg望家己mā ē-tàng做寡啥mi̍h，繼續學習，kā台語揣--tńg-來。




#心內話專欄，本文使用教育部推薦漢字kap臺灣閩南語羅馬字拼音方案。

台文通訊BONG報311期，2020年2月出刊。



--------------------------------------------

歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
