台文通訊BONG報: 寫台語文學ê滋味

作者：陳雷

台灣人tī日本時代寫日文文學。中國人來占領了，改寫中文文學，而且是寫中國人ê代誌，無寫台灣人。所以照講應該是中國文學，m̄是台灣文學。

Tâi-oân-lâng tī Ji̍t-pún sî-tāi siá Ji̍t-bûn bûn-ha̍k. Tiong-kok-lâng lâi chiàm-léng liáu, kái siá Tiong-bûn bûn-ha̍k, jî-chhiáⁿ sī siá Tiong-kok-lâng ê tāi-chì, bô siá Tâi-oân-lâng. Só͘-í chiàu-kóng èng-kai sī Tiong-kok bûn-ha̍k, m̄ sī Tâi-oân bûn-ha̍k.

到1970年代chiah有人（親像王禎和、宋澤萊）開始用中文寫台灣人ê代誌，偏名叫做「鄉土文學」。Hit時真濟人反對，特別是有名ê中國作者，kap占領者心態ê中國人。因為in認為凡若台灣ê mi̍h lóng無水準，中國ê mi̍h chiah有值得寫做文學。

Kàu 1970 nî-tāi chiah ū lâng (chhin-chhiūⁿ Ông Cheng-hô, Sòng Te̍k-lâi) khai-sí iōng Tiong-bûn siá Tâi-oân-lâng ê tāi-chì, phian-miâ kiò-chò “Hiong-thó͘ bûn-ha̍k”. Hit sî chin chē lâng hoán-tùi, te̍k-pia̍t sī ū-miâ ê Tiong-kok chok-chiá, kap chiàm-léng-chiá sim-thài ê Tiong-kok-lâng. In-ūi in jīn-ûi hoān-nā Tâi-oân ê mi̍h lóng bô chúi-chún, Tiong-kok ê mi̍h chiah ū ta̍t-tit siá-chò bûn-ha̍k.

到80年代chiah有人開始用台文寫台灣人ê代誌。仝款真濟中文作者kap中國人反對。因為in若m̄是認為無台文chit个mi̍h件，就是台文不三不四，bē-tàng寫文學。

Kàu 80 nî-tāi chiah ū lâng khai-sí iōng Tâi-bûn siá Tâi-oân-lâng ê tāi-chì. Kāng-khoán chin chē Tiong-bûn chok-chiá kap Tiong-kok-lâng hoán-tùi. In-ūi in nā m̄ sī jīn-ûi bô Tâi-bûn chit ê mi̍h-kiāⁿ, tō sī Tâi-bûn put-sam-put-sù, bē-tàng siá bûn-ha̍k.

經過勇敢無停ê拍拚，到taⁿ真濟人用台文寫小說、戲劇、詩，甚至論文。In用幾十年被禁聲ê母語，被禁寫、禁讀有百外冬歷史ê白話字，寫真好、真有特色ê文學。正港ê台灣文學。

Keng-kòe ióng-kám bô thêng ê phah-piàⁿ, kàu-taⁿ chin chē lâng iōng Tâi-bûn siá sió-soat, hì-ke̍k, si, sīm-chì lūn-bûn. In iōng kúi cha̍p nî pī kìm-siaⁿ ê bó-gú, pī kìm-siá, kìm-tha̍k ū pah gōa tang le̍k-sú ê Pe̍h-ōe-jī, siá chin hó, chin ū te̍k-sek ê bûn-ha̍k. Chiàⁿ-káng ê Tâi-oân bûn-ha̍k.

Che就是近代台灣人寫台語文學ê滋味，ùi苦到甘，ùi酸到甜。Chit个世界新出世ê新文學，值得人人尊敬、疼惜、保護、呵咾。恭喜寫台文文學ê人，恭喜讀台文文學ê人。Lán無beh koh做hō͘人禁寫、禁讀ê人。

Che tō sī kīn-tāi Tâi-oân-lâng siá Tâi-gú bûn-ha̍k ê chu-bī, ùi khó͘ kàu kam, ùi sng kàu tiⁿ. Chit ê sè-kài sin chhut-sì ê sin bûn-ha̍k, ta̍t-tit lâng-lâng chun-kèng, thiàⁿ-sioh, pó-hō͘, o-ló. Kiong-hí siá Tâi-bûn bûn-ha̍k ê lâng, kiong-hí tha̍k Tâi-bûn bûn-ha̍k ê lâng. Lán bô beh koh chò hō͘ lâng kìm-siá, kìm-tha̍k ê lâng.
#寫hō͘學生朋友ê代誌 專欄，本文使用教育部推薦漢字kap傳統白話字。
台文通訊BONG報330期，2021年9月出刊。


李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
Siá Tâi-gú Bûn-ha̍k ê Chu-bī作者：陳雷台灣人tī日本時代寫日文文學。中國人來占領了，改寫中文文學，而且是寫中國人ê代誌，無寫台灣人。所以照講應該是中國文學，m̄是台灣文學。Tâi-oân-lâng tī Ji̍t-pún sî-tāi siá Ji̍t-bûn bûn-ha̍k. Tiong-kok-lâng lâi chiàm-léng liáu, kái siá Tiong-bûn bûn-ha̍k, jî-chhiáⁿ sī siá Tiong-kok-lâng ê tāi-chì, bô siá Tâi-oân-lâng. Só͘-í chiàu-kóng èng-kai sī Tiong-kok bûn-ha̍k, m̄ sī Tâi-oân bûn-ha̍k. 到1970年代chiah有人（親像王禎和、宋澤萊）開始用中文寫台灣人ê代誌，偏名叫做「鄉土文學」。Hit時真濟人反對，特別是有名ê中國作者，kap占領者心態ê中國人。因為in認為凡若台灣ê mi̍h lóng無水準，中國ê mi̍h chiah有值得寫做文學。Kàu 1970 nî-tāi chiah ū lâng (chhin-chhiūⁿ Ông Cheng-hô, Sòng Te̍k-lâi) khai-sí iōng Tiong-bûn siá Tâi-oân-lâng ê tāi-chì, phian-miâ kiò-chò “Hiong-thó͘ bûn-ha̍k”. Hit sî chin chē lâng hoán-tùi, te̍k-pia̍t sī ū-miâ ê Tiong-kok chok-chiá, kap chiàm-léng-chiá sim-thài ê Tiong-kok-lâng. In-ūi in jīn-ûi hoān-nā Tâi-oân ê mi̍h lóng bô chúi-chún, Tiong-kok ê mi̍h chiah ū ta̍t-tit siá-chò bûn-ha̍k.到80年代chiah有人開始用台文寫台灣人ê代誌。仝款真濟中文作者kap中國人反對。因為in若m̄是認為無台文chit个mi̍h件，就是台文不三不四，bē-tàng寫文學。Kàu 80 nî-tāi chiah ū lâng khai-sí iōng Tâi-bûn siá Tâi-oân-lâng ê tāi-chì. Kāng-khoán chin chē Tiong-bûn chok-chiá kap Tiong-kok-lâng hoán-tùi. In-ūi in nā m̄ sī jīn-ûi bô Tâi-bûn chit ê mi̍h-kiāⁿ, tō sī Tâi-bûn put-sam-put-sù, bē-tàng siá bûn-ha̍k.經過勇敢無停ê拍拚，到taⁿ真濟人用台文寫小說、戲劇、詩，甚至論文。In用幾十年被禁聲ê母語，被禁寫、禁讀有百外冬歷史ê白話字，寫真好、真有特色ê文學。正港ê台灣文學。Keng-kòe ióng-kám bô thêng ê phah-piàⁿ, kàu-taⁿ chin chē lâng iōng Tâi-bûn siá sió-soat, hì-ke̍k, si, sīm-chì lūn-bûn. In iōng kúi cha̍p nî pī kìm-siaⁿ ê bó-gú, pī kìm-siá, kìm-tha̍k ū pah gōa tang le̍k-sú ê Pe̍h-ōe-jī, siá chin hó, chin ū te̍k-sek ê bûn-ha̍k. Chiàⁿ-káng ê Tâi-oân bûn-ha̍k.Che就是近代台灣人寫台語文學ê滋味，ùi苦到甘，ùi酸到甜。Chit个世界新出世ê新文學，值得人人尊敬、疼惜、保護、呵咾。恭喜寫台文文學ê人，恭喜讀台文文學ê人。Lán無beh koh做hō͘人禁寫、禁讀ê人。Che tō sī kīn-tāi Tâi-oân-lâng siá Tâi-gú bûn-ha̍k ê chu-bī, ùi khó͘ kàu kam, ùi sng kàu tiⁿ. Chit ê sè-kài sin chhut-sì ê sin bûn-ha̍k, ta̍t-tit lâng-lâng chun-kèng, thiàⁿ-sioh, pó-hō͘, o-ló. Kiong-hí siá Tâi-bûn bûn-ha̍k ê lâng, kiong-hí tha̍k Tâi-bûn bûn-ha̍k ê lâng. Lán bô beh koh chò hō͘ lâng kìm-siá, kìm-tha̍k ê lâng.#寫hō͘學生朋友ê代誌 專欄，本文使用教育部推薦漢字kap傳統白話字。台文通訊BONG報330期，2021年9月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
#寫hō͘學生朋友ê代誌 專欄，本文使用教育部推薦漢字kap傳統白話字。
台文通訊BONG報330期，2021年9月出刊。


線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk
