台文通訊BONG報: 本土瀕危語言ê棲地復育
作者：夏途島

「棲地」（tshe-tē）tī台語中，iáu未有適合ê翻譯，照伊ê意思，倚「地界」或者「徛家」，m̄-koh lóng無tsiok ha̍h伊ê意思，講是「地界」， ká-ná siunn大，講是「徛家」，ká-ná siunn細。Lán一般講著「棲地」，lóng ē直接想著自然生態，其實人類ê文化語言mā仝款有伊ê棲地，而且mā仝款有伊ê生態保育問題。



Tī台灣，一般人lóng同意原住民語kap客語有生存危機，m̄-koh講著上濟人講ê本土語言——台語，tiānn-tiānn就無一定有共識，真濟人感覺無管--伊，伊mā bē無--去，或者就算承認有可能失傳ê人mā ē講，「若真正斷根又koh按怎？」因為濟濟人無正視 tsit个問題，tsit-má ē-sái講，危機ná來ná大。

國際上對瀕危語言ê定義有分級，若照hit个標準，現此時，台語平常生活有teh講teh用--ê大概lóng四十歲以上ê人，照聯合國ê標準，應該算「嚴重危險」。根據中山大學2016年ê調查，民國六十年次ê家長就已經無kah一半，in ê囡仔ē kap in講母語，民國八十年次ê家長，tsit个比例koh ke khah降，已經無kah三成。學術上，語言活力ê其中一个指標，就是無仝世代之間ài用伊來生活對話，若án-ne看--起-來，台灣各種本土語言ê活力lóng非常無夠。

另外，koh有一寡研究表示，中產階級tī厝--裡使用台語ê比例上少，m̄-koh，講者豐惠老師講，tsia-ê研究khah粗淺，採樣ê範圍無夠tsiâu，kan-na ē-sái bóng參考。最近家己覺醒，自動beh hōo囡仔細漢就學母語、參加親子共學團kap逐款母語活動--ê，多數是中產階級。

其他語言先mài講，台語ê復育上大ê問題是一般根本無意識著台語消失ê危機，想講家己有teh講就好，無想著囡仔lóng無teh講，以後 siâng thang傳承。Koh想講少數族群tsiah需要保護，無想著就算人數濟，若無少年人傳承，多數族群ê語言mā ē無--去。Tsit-má tiānn-tiānn有囡仔ē認為「家己ê母語是華語」，就算伊ê爸母是台語人，tsit款認同問題ē致使台語失傳ê危機嚴重。政府ê政策是另外一件代誌，若一般國民本身家己意識kap認同無夠，本土語言ê復育就ē真困難。

「國家語言發展法」通過了後，koh來就是落實ê問題，因為tse法無罰則，若地方消極應對，可能ē sak bē落--去；koh來，地方選擇第一、第二通行語言是另外一个問題。豐惠老師講，照伊所知，有寡鄉鎮是客人原住民一半一半，將來beh tshiâu siâng做第一通行語，siâng做第二通行語，可能就ài拚 kah。Koh有，通行語定--落-去，是m̄是ài準備有夠額ê通譯，iah是公務人員ê語言能力ài做提升，tsiok濟細節需要處理、思考。

教育方面，課綱 kám ài改？按怎改？學生能力評量按怎進行？教學時數問題？濟濟代誌lóng需要考量。

教育部未來beh將本土語言kap新住民語言囥仝時段hōo學生選修，講kan-na ē-sái選一種，tsit種做法，變做學新住民語，就bē-sái學本土語言，學本土語言，就bē-sái學新住民語，tse mā ē致使新住民beh融合tī台灣社會ke一層阻礙，應該ài kā兩个切開，上好本土語言kap新住民語言lóng ē-sái學。

Tsit-má台語台無偌久就ē開播，希望對lán台語ê復育ē-sái有幫贊。台語復育ê khang-khuè實在真正濟，lán逐个有志同心來拍拚！




編按：本文是3/15「本土瀕危語言ê棲地復育」講座摘要記錄。台灣蠻野心足生態協會舉辦ê「蠻野講堂」tuì 2019年3月份起kap李江却台語文教基金會合辦規劃十場有關生態環境議題ê台語講座，歡迎逐家tī逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己ê台語棲地（tshe-tē）！詳細資料ē-tàng看「台灣蠻野心足生態協會」FB專頁。

棲地復育台語講座專欄，本文使用教育部推薦漢字kap臺灣閩南語羅馬字拼音方案。
台文通訊BONG報300期，2019年3月出刊。

--------------------------------------------
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：夏途島




「棲地」（tshe-tē）tī台語中，iáu未有適合ê翻譯，照伊ê意思，倚「地界」或者「徛家」，m̄-koh lóng無tsiok ha̍h伊ê意思，講是「地界」， ká-ná siunn大，講是「徛家」，ká-ná siunn細。Lán一般講著「棲地」，lóng ē直接想著自然生態，其實人類ê文化語言mā仝款有伊ê棲地，而且mā仝款有伊ê生態保育問題。

















Tī台灣，一般人lóng同意原住民語kap客語有生存危機，m̄-koh講著上濟人講ê本土語言——台語，tiānn-tiānn就無一定有共識，真濟人感覺無管--伊，伊mā bē無--去，或者就算承認有可能失傳ê人mā ē講，「若真正斷根又koh按怎？」因為濟濟人無正視 tsit个問題，tsit-má ē-sái講，危機ná來ná大。







國際上對瀕危語言ê定義有分級，若照hit个標準，現此時，台語平常生活有teh講teh用--ê大概lóng四十歲以上ê人，照聯合國ê標準，應該算「嚴重危險」。根據中山大學2016年ê調查，民國六十年次ê家長就已經無kah一半，in ê囡仔ē kap in講母語，民國八十年次ê家長，tsit个比例koh ke khah降，已經無kah三成。學術上，語言活力ê其中一个指標，就是無仝世代之間ài用伊來生活對話，若án-ne看--起-來，台灣各種本土語言ê活力lóng非常無夠。







另外，koh有一寡研究表示，中產階級tī厝--裡使用台語ê比例上少，m̄-koh，講者豐惠老師講，tsia-ê研究khah粗淺，採樣ê範圍無夠tsiâu，kan-na ē-sái bóng參考。最近家己覺醒，自動beh hōo囡仔細漢就學母語、參加親子共學團kap逐款母語活動--ê，多數是中產階級。







其他語言先mài講，台語ê復育上大ê問題是一般根本無意識著台語消失ê危機，想講家己有teh講就好，無想著囡仔lóng無teh講，以後 siâng thang傳承。Koh想講少數族群tsiah需要保護，無想著就算人數濟，若無少年人傳承，多數族群ê語言mā ē無--去。Tsit-má tiānn-tiānn有囡仔ē認為「家己ê母語是華語」，就算伊ê爸母是台語人，tsit款認同問題ē致使台語失傳ê危機嚴重。政府ê政策是另外一件代誌，若一般國民本身家己意識kap認同無夠，本土語言ê復育就ē真困難。







「國家語言發展法」通過了後，koh來就是落實ê問題，因為tse法無罰則，若地方消極應對，可能ē sak bē落--去；koh來，地方選擇第一、第二通行語言是另外一个問題。豐惠老師講，照伊所知，有寡鄉鎮是客人原住民一半一半，將來beh tshiâu siâng做第一通行語，siâng做第二通行語，可能就ài拚 kah。Koh有，通行語定--落-去，是m̄是ài準備有夠額ê通譯，iah是公務人員ê語言能力ài做提升，tsiok濟細節需要處理、思考。







教育方面，課綱 kám ài改？按怎改？學生能力評量按怎進行？教學時數問題？濟濟代誌lóng需要考量。







教育部未來beh將本土語言kap新住民語言囥仝時段hōo學生選修，講kan-na ē-sái選一種，tsit種做法，變做學新住民語，就bē-sái學本土語言，學本土語言，就bē-sái學新住民語，tse mā ē致使新住民beh融合tī台灣社會ke一層阻礙，應該ài kā兩个切開，上好本土語言kap新住民語言lóng ē-sái學。







Tsit-má台語台無偌久就ē開播，希望對lán台語ê復育ē-sái有幫贊。台語復育ê khang-khuè實在真正濟，lán逐个有志同心來拍拚！ 

















編按：本文是3/15「本土瀕危語言ê棲地復育」講座摘要記錄。台灣蠻野心足生態協會舉辦ê「蠻野講堂」tuì 2019年3月份起kap李江却台語文教基金會合辦規劃十場有關生態環境議題ê台語講座，歡迎逐家tī逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己ê台語棲地（tshe-tē）！詳細資料ē-tàng看「台灣蠻野心足生態協會」FB專頁。




棲地復育台語講座專欄，本文使用教育部推薦漢字kap臺灣閩南語羅馬字拼音方案。

台文通訊BONG報300期，2019年3月出刊。



--------------------------------------------


歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
