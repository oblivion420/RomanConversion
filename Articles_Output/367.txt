台文通訊BONG報: 台南北門
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：Koa Hoàn-jiû（作者是中原大學應用外國語文學系ê學生 ）阮阿爸hit爿ê阿公阿媽hia是台南北門，hit个所在倚海，可能是因為án-ne，阮阿爸tsiah ē一直講伊ê台語是海口腔，m̄-koh我聽伊ê腔明明就是台南市腔。台南北門ê入口有起一个叫『虱目魚小子』ê雕像，伊生kah……tsiânn特別，逐家ē-sái去查看māi。我逐擺經過lóng ē kā伊thuh臭，m̄-koh看hiah-nī濟冬mā是有感情--ah--lah，tsit-má看--伊mā算bái-bái仔古錐。台南北門ê井仔跤tsiânn有特色，hia上出名--ê是一格一格ê鹽埕，tī hia看beh暗仔落山ê日頭特別suí；井仔跤mā有步道kap鐵馬道，ē-sái去hia散步iah是騎鐵馬，kā心情放hōo輕鬆，m̄-koh我kánn-ná無看過有人leh稅人鐵馬，所以若是beh去hia騎鐵馬，可能ài家己tshuân。北門iáu有一个趣味ê所在叫『錢來也』，khah早iáu-koh有鹽廠ê時tsūn是鹽工ê福利社，tsit-má kánn-ná是賣紀念品ê所在。福利社kha̋ng-páng ê文字古錐koh有古早味，ē-tàng看著歷史ê痕跡。Koh無偌遠有一間「烏跤病醫療紀念館」，阮細漢ê時tsūn lóng ē來se̍h--一-下，ná看ná聽序大人講進前發生ê代誌，認bat家己ê土地。當然北門m̄-nā tsit寡所在thang去，m̄-koh我對tsia-ê所在記憶khah深，所以來小可仔介紹--一-下。疫情結束了後，逐家若是有機會，歡迎來台南北門tshit-thô！#光景bónguē 專欄，本文使用教育部推薦漢字kap臺灣閩南語羅馬字拼音方案。台文通訊BONG報330期，2021年9月出刊。--------------------------------------------歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
台文通訊BONG報330期，2021年9月出刊。


--------------------------------------------
