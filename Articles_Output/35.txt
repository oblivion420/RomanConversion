台文通訊BONG報: 野外．tshit-thô．記錄
作者：張寶明


四月天，海有天ê粉藍，天有海ê笑藍，海天一色。溫柔海風kap海湧，leh歡迎gún今仔日ê校外教學，徛tī富貴角老梅ê海邊仔，gún做陣leh享受大自然ê suí。原來富貴角是一个海鼻，自早就有一个真suí ê平埔族名——打鞭，後--來ê人根據1762年，荷蘭人寫tī冊--裡ê名hoek翻譯，號做「富基角」，日本時代kā改號「富貴角」到tann。

行過樸實、有田庄氣味ê老梅庄內，遠遠一phiàn彎彎ê海沙埔，kap白頭ê海湧leh sńg走sio-jiok，gún恬恬仔行--過-去，看bē出siáng贏。

「Uah……！海leh噴水neh！」「噴tsiok kuân--ê neh！」一phâng人ná ia̍h仔衝火beh tsông去海邊仔，好佳哉，hōo老師ê pi仔聲擋--起-來。Ooh！原來tsia就是名聲透京城ê「老梅綠石槽」，青色ê海菜生tī石槽壁tīnn滿滿，光iānn-iānn ê日頭tshiō lueh到tè青ling-ling，海湧一波一波tuì石槽縫灌--入-去，一港一港ê噴水衝tsiūnn天尾頂，「Ooh……！」「Ooh……！」Mā tuè leh一tsūn一tsūn響tsiūnn天，gún ná一陣見糖喊bē走ê狗蟻，m̄甘kā眼前ê suí景講再會。

沿路行，gún掠海邊金金看，大石頭ná hōo刀仔切--過，有夠怪奇，邊--a ê角lóng尖尖。「Uah……！」Tse是四季ê風kap幼沙ê傑作——「風稜石」。

行lueh海邊仔斟酌siòng，he一粒一粒ná火山口ê「馬牙」，生滿規粒石頭仔，害石頭仔kài成臭頭--去。頂kuân koh有像ka-tsua̍h ê海ka-tsua̍h leh趖來趖去，驚死人--ooh！害無膽--ê驚kah吱吱叫，走kah離離。Hia-ê人無看著tio̍h生驚、古錐ê「沙馬仔」、「白底仔」，kap ē kā身軀kat規毬ê「鐵甲」，實在有夠可惜--ê--lah！

行入樹林，風kā奇形怪狀ê樹仔吹kah sah-sah叫，樹ńg跤涼kah想beh倒leh塗跤睏；「Tse是風剪樹！」ê聲音趕走愛睏神，kā好玄that滿我ê頭殼，「是仝向、緊mé ê海風kā樹仔雕--出-來ê形。」雖bóng有解答，m̄-koh，風真可惡，kā可憐ê樹仔凌遲kah變「祕雕樹」。

尾--à，來到北海岸重要ê地標「富貴角燈塔」，塔kuân 14.3公尺，tī 1897年起好，日本人tī台灣起ê頭座燈塔，八角形鋼骨、烏白條紋ê塔身，tī四箍liàn-tńg白siak-siak ê牆圍--裡，特別hiánn目，像一幅圖，suí ka̍h！

來富貴角，特殊ê自然景緻、phong-phài ê生態，充滿gún ê心靈，得著飽飽ê環保啟示，一生難忘。富貴角，tī hia等lín去體會。

註解：
1. 笑藍（tshiò-lâm）：『淡藍色。』
2.老梅（Ló-muî）：石門區老梅里。
3.海鼻：『海岬、海角。』
4.打鞭（Tánn-pian）：『平埔語地名譯音，又譯打賓。富貴角的舊地名。』
5.hoek：『荷蘭語，海岬之意。』
6.老梅綠石槽（Li̍k-tsio̍h-tsô）：『老梅里的海岸由藻類寄附火山岩所形成的綠色礁岩及海蝕溝海岸。』
7.光iānn-iānn：『光亮無比的。』
8.青ling-ling：『綠油油的。』
9.風稜石（hong-lîng-tsio̍h）：『堅硬均質的安山岩塊受風沙的長年磨刮，成為佈滿擦痕的岩面和尖銳稜線，也就是所謂的風稜石。』
10.馬牙：『笠藤壺。』
11.海ka-tsua̍h：『海蟑螂，因為外型很像昆蟲中三對腳的蟑螂，故名。』
12.沙馬仔：『沙蟹。』
13.白底仔：『瘤突斜紋蟹。』
14.鐵甲：『大駝石鼈。』
15.緊mé：『迅即、迅速。』
16.祕雕樹：『外型很奇怪的樹。』
17.尾--à：『最後、後來。』




禮拜早起，日頭炎炎，風涼涼，gún規家伙仔來到貢寮ê田寮洋遊賞鳥隻。入來山區，沿路一跡一跡ê lua̍h仔田連落來一phiàn ê水田koh透到溼地--去，有黃有青ê畫布--裡鳥隻滿天飛，大自然ê景緻suí kah ná像m̄是真--ê--leh！

Gún行到涼亭仔，就隨看著魚江鳥tuì lua̍h仔田hia飛過水面，雙爪kā魚仔掠--leh，tshûn-pān beh tńg去siū飼鳥仔囝。Nǹg過烏烏暗暗ê磅空，gún看著一隻蛇鷹徛tī焦樹尾頂「Huh！Huh！Huh！Ai-i……ai-i……」連leh一直叫，kài成真孤單leh hiàm-huah同伴緊來neh！行tī溪仔岸gún koh發見田徛仔、花喙鴨tann頭觀察敵情，各種ê白翎鷥有ê ànn頭討食，有ê攑頭待機beh食粗飽，細隻白翎鷥一直「Kuah！Kuah！Kuah！」叫，親像hiàm gún去kap in tshit-thô。

Tsit時，田寮洋ê溼地，風微微，日頭燒lō燒lō ，黃gìm-gìm ê稻仔leh跳一大phiàn ê波浪舞，大仔大群leh飛ê粟鳥仔tshi-tshi-tshā-tshā鬧熱滾滾，連顧園ê稻草人mā m̄驚，ná tī菜市仔huah價siàu--leh！無疑悟，gún ê心情suah lóng輕鬆--起-來。Gún逐家kā歇tī電線ê一對燕仔ia̍t手sio借問：「Heh……heh……」。根本無beh tshap--gún，kan-na顧leh談情說愛，有夠無意思！Gún一phâng人行來到雙龍橋跤，看著釣魚翁，用召鏡看著伊ê喙長長尖尖，徛tī樹枝，喙ná「Tsiuh……tsiuh……tsiuh……」叫，目睭ná siòng水面，siòng準就鑽入水--裡kā魚仔啄--起-來，莫怪是掠魚高手。

規路有白茫茫ê菅芒花，用美麗搖--leh搖--leh ê雙手leh歡迎--gún，心情更加樂thiòng。到kah khòng闊ê溼地，gún聽著非常怪奇ê聲音，人講『天線寶寶』ê塗豆鳥竟然發出kap貓咪聲仝款ê「Miau！Miau！Miau！」，hōo人sian想to想無。隨koh發見是「古錐精」ê牛屎鳥，伊一直leh叫「Tsi-ling！Tsi-ling！」，親像leh kā gún講伊愛tsit个名，上神奇--ê是伊ē頂下頂下án-ne飛，ná像leh跳波浪ê迎賓舞neh！實在真罕奇！

尾--à gún tī德心宮歇晝，享受福隆便當，mā享受早仔（tsái-á）滿滿ê收成。想bē到田寮洋溼地是tsiah-nī讚ê教室，gún tī tsia學著真濟真濟ê mi̍h件。歡迎逐家做陣來攬大自然、抱大自然，mā做陣來kā伊疼惜。


註解：
1. lua̍h仔田：『梯田』
2. 魚江鳥：『魚鷹』
3. 蛇鷹：『大冠鷲』
4. 同伴（tâng-phuānn）：『同伴、夥伴』
5. 田徛仔（tshân-khiā-á）：『蒼鷺』
6. 花喙鴨：『花嘴鴨』
7. tshi-tshi-tshā-tshā：『非常吵雜的聲音』
8. 釣魚翁：『翠鳥』
9. 塗豆鳥：『鶺鴒』
10.牛屎鳥：『小辮鴴』

禮拜，我kap小妹iáu tī眠床頂onn-onn睏，就hōo阿爸挖--起-來，講beh tshuā gún去坪林ê金瓜寮，體驗生態旅行，阿爸真知影gún愛大自然生態ê空縫neh！

Gún來到金瓜寮溪邊仔ê農場，為著beh suh大自然ê「芬多精」，gún稅鐵馬騎。

到第一个目的地——魚蕨步道，順小路行，隨感受著樹林ê涼爽kap恬靜，tshenn-tshenn ê「芬多精」suh入鼻空精神隨來，拄著仔遠遠傳來山鳥ê叫聲，響亮掛回音，風微微吹過樹林sih-sā-sih-sā，聲沉雄壯，tshuah流ê水聲si-lih-si-lih，清脆kuân切，合奏大自然ê交響樂，gún ná行ná欣賞，陶醉tī樹林--裡！

路邊通泉草茄白色ê花，ná tsih-tsuh ê囡仔吐舌kā gún lāng鬼面；姑婆芋kap鐵雨傘攑大葵扇ia̍t來ia̍t去跳舞歡迎--gún；bā-hio̍h翼生tī杉仔ê樹身ná鳥仔siū，內底m̄知有鳥仔囝--無？山大人身軀長長，徛kuân-kuân leh監督樹林ê一舉一動，tsia一欉hia一欉佈陣周密ka̍h，莫怪樹林--裡ê萬物lóng遵守大自然ê規矩。

溪仔水tī石頭縫走sio-jiok順suà奏樂，gún tsìnn流沿溪邊行，tī伶俐節奏ê樂聲--裡，有tang時仔聽著徛tī樹枝ê釣魚翁「Tsiuh……tsiuh……」叫，beh啄魚仔ê聲，有tang時仔聽著徛tī石頭頂ê紅尾tang仔「Ki-ki-ka-ka-tsiu-tsiu……」叫，beh掠蟲ê聲，等看著穿suí色羽毛衫ê時，「有夠suí--ê！」樂thiòng kah m̄敢huah--出-來。

「Tī水--裡ia̍p-ia̍p-sih--ê是啥？」「水中火金蛄——苦花--lah！」「你看溪哥仔、石斑píng身leh tshńg食，mā ia̍p-ia̍p-sih neh！」狗gām仔、石貼仔、花貼仔tī水底喙gap--leh gap--leh我實在分bē出，siáng是siáng，iah是tńg來問Google khah有影！

短短1.2公里ê魚蕨步道，真lóo-la̍t金瓜寮溪孕育「生態多樣」kap「物種多樣」，hōo gún tsit tsuā飽tīnn ê生態旅行。


註解：
1. 空縫：『指把柄、漏洞或錯誤。』
2. 芬多精（hun-to-tsing）：『一種由森林中高等植物的葉、枝幹、花朵等所散發的揮發性物質。』
3. 魚蕨步道（Hî-kueh-pōo-tō）：『坪林的金瓜寮溪旁，可沿步道欣賞各種蕨類及各類魚群。』
4. tsih-tsuh：『淘氣、頑皮、喜歡捉弄別人。』
5. 鐵雨傘：『雙扇蕨。』
6. bā-hio̍h翼：『山蘇，又名鳥巢蕨。』
7. 山大人（suann-tuā-lâng）：筆筒樹，又名蛇木、山棕蕨。
8. 紅尾tang仔：『鉛色水鶇。』
9. ia̍p-ia̍p-sih：『亮光閃爍。』
10.   苦花（khóo-hue）：『台灣鏟頜魚。』
11. 溪哥仔：『溪哥、粗首，又名苦槽仔、闊嘴郎。』
12.   石斑（tsio̍h-pan）：『台灣石魚賓。』
13. 狗gām仔：『台灣蝦虎魚。』
14.   石貼仔（tsio̍h-tah-á）：『台灣間爬岩鰍。』
15. 花貼仔（hue-tah-á）：『台灣纓口鰍。』

#光景bóng uē 專欄，本文使用教育部推薦漢字kap傳統白話字方案。




台文通訊BONG報314期，2020年5月出刊。














歡迎捐款贊助　#李江却台語文教基金會　（捐款thang抵稅，匯款了後請通知02-23112199）





線上捐款(定期定額) https://ppt.cc/fF5bhx





線上捐款(單筆) https://ppt.cc/fcycox











郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會








李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。











◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
台文通訊BONG報314期，2020年5月出刊。


歡迎捐款贊助　#李江却台語文教基金會　（捐款thang抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：張寶明




頭pha、來去富貴角



四月天，海有天ê粉藍，天有海ê笑藍，海天一色。溫柔海風kap海湧，leh歡迎gún今仔日ê校外教學，徛tī富貴角老梅ê海邊仔，gún做陣leh享受大自然ê suí。原來富貴角是一个海鼻，自早就有一个真suí ê平埔族名——打鞭，後--來ê人根據1762年，荷蘭人寫tī冊--裡ê名hoek翻譯，號做「富基角」，日本時代kā改號「富貴角」到tann。



行過樸實、有田庄氣味ê老梅庄內，遠遠一phiàn彎彎ê海沙埔，kap白頭ê海湧leh sńg走sio-jiok，gún恬恬仔行--過-去，看bē出siáng贏。



「Uah……！海leh噴水neh！」「噴tsiok kuân--ê neh！」一phâng人ná ia̍h仔衝火beh tsông去海邊仔，好佳哉，hōo老師ê pi仔聲擋--起-來。Ooh！原來tsia就是名聲透京城ê「老梅綠石槽」，青色ê海菜生tī石槽壁tīnn滿滿，光iānn-iānn ê日頭tshiō lueh到tè青ling-ling，海湧一波一波tuì石槽縫灌--入-去，一港一港ê噴水衝tsiūnn天尾頂，「Ooh……！」「Ooh……！」Mā tuè leh一tsūn一tsūn響tsiūnn天，gún ná一陣見糖喊bē走ê狗蟻，m̄甘kā眼前ê suí景講再會。



沿路行，gún掠海邊金金看，大石頭ná hōo刀仔切--過，有夠怪奇，邊--a ê角lóng尖尖。「Uah……！」Tse是四季ê風kap幼沙ê傑作——「風稜石」。



行lueh海邊仔斟酌siòng，he一粒一粒ná火山口ê「馬牙」，生滿規粒石頭仔，害石頭仔kài成臭頭--去。頂kuân koh有像ka-tsua̍h ê海ka-tsua̍h leh趖來趖去，驚死人--ooh！害無膽--ê驚kah吱吱叫，走kah離離。Hia-ê人無看著tio̍h生驚、古錐ê「沙馬仔」、「白底仔」，kap ē kā身軀kat規毬ê「鐵甲」，實在有夠可惜--ê--lah！



行入樹林，風kā奇形怪狀ê樹仔吹kah sah-sah叫，樹ńg跤涼kah想beh倒leh塗跤睏；「Tse是風剪樹！」ê聲音趕走愛睏神，kā好玄that滿我ê頭殼，「是仝向、緊mé ê海風kā樹仔雕--出-來ê形。」雖bóng有解答，m̄-koh，風真可惡，kā可憐ê樹仔凌遲kah變「祕雕樹」。



尾--à，來到北海岸重要ê地標「富貴角燈塔」，塔kuân 14.3公尺，tī 1897年起好，日本人tī台灣起ê頭座燈塔，八角形鋼骨、烏白條紋ê塔身，tī四箍liàn-tńg白siak-siak ê牆圍--裡，特別hiánn目，像一幅圖，suí ka̍h！



來富貴角，特殊ê自然景緻、phong-phài ê生態，充滿gún ê心靈，得著飽飽ê環保啟示，一生難忘。富貴角，tī hia等lín去體會。



註解：

1. 笑藍（tshiò-lâm）：『淡藍色。』

2.老梅（Ló-muî）：石門區老梅里。

3.海鼻：『海岬、海角。』

4.打鞭（Tánn-pian）：『平埔語地名譯音，又譯打賓。富貴角的舊地名。』

5.hoek：『荷蘭語，海岬之意。』

6.老梅綠石槽（Li̍k-tsio̍h-tsô）：『老梅里的海岸由藻類寄附火山岩所形成的綠色礁岩及海蝕溝海岸。』

7.光iānn-iānn：『光亮無比的。』

8.青ling-ling：『綠油油的。』

9.風稜石（hong-lîng-tsio̍h）：『堅硬均質的安山岩塊受風沙的長年磨刮，成為佈滿擦痕的岩面和尖銳稜線，也就是所謂的風稜石。』

10.馬牙：『笠藤壺。』

11.海ka-tsua̍h：『海蟑螂，因為外型很像昆蟲中三對腳的蟑螂，故名。』

12.沙馬仔：『沙蟹。』

13.白底仔：『瘤突斜紋蟹。』

14.鐵甲：『大駝石鼈。』

15.緊mé：『迅即、迅速。』

16.祕雕樹：『外型很奇怪的樹。』

17.尾--à：『最後、後來。』








二pha、愛．田寮洋．鳥隻



禮拜早起，日頭炎炎，風涼涼，gún規家伙仔來到貢寮ê田寮洋遊賞鳥隻。入來山區，沿路一跡一跡ê lua̍h仔田連落來一phiàn ê水田koh透到溼地--去，有黃有青ê畫布--裡鳥隻滿天飛，大自然ê景緻suí kah ná像m̄是真--ê--leh！



Gún行到涼亭仔，就隨看著魚江鳥tuì lua̍h仔田hia飛過水面，雙爪kā魚仔掠--leh，tshûn-pān beh tńg去siū飼鳥仔囝。Nǹg過烏烏暗暗ê磅空，gún看著一隻蛇鷹徛tī焦樹尾頂「Huh！Huh！Huh！Ai-i……ai-i……」連leh一直叫，kài成真孤單leh hiàm-huah同伴緊來neh！行tī溪仔岸gún koh發見田徛仔、花喙鴨tann頭觀察敵情，各種ê白翎鷥有ê ànn頭討食，有ê攑頭待機beh食粗飽，細隻白翎鷥一直「Kuah！Kuah！Kuah！」叫，親像hiàm gún去kap in tshit-thô。



Tsit時，田寮洋ê溼地，風微微，日頭燒lō燒lō ，黃gìm-gìm ê稻仔leh跳一大phiàn ê波浪舞，大仔大群leh飛ê粟鳥仔tshi-tshi-tshā-tshā鬧熱滾滾，連顧園ê稻草人mā m̄驚，ná tī菜市仔huah價siàu--leh！無疑悟，gún ê心情suah lóng輕鬆--起-來。Gún逐家kā歇tī電線ê一對燕仔ia̍t手sio借問：「Heh……heh……」。根本無beh tshap--gún，kan-na顧leh談情說愛，有夠無意思！Gún一phâng人行來到雙龍橋跤，看著釣魚翁，用召鏡看著伊ê喙長長尖尖，徛tī樹枝，喙ná「Tsiuh……tsiuh……tsiuh……」叫，目睭ná siòng水面，siòng準就鑽入水--裡kā魚仔啄--起-來，莫怪是掠魚高手。



規路有白茫茫ê菅芒花，用美麗搖--leh搖--leh ê雙手leh歡迎--gún，心情更加樂thiòng。到kah khòng闊ê溼地，gún聽著非常怪奇ê聲音，人講『天線寶寶』ê塗豆鳥竟然發出kap貓咪聲仝款ê「Miau！Miau！Miau！」，hōo人sian想to想無。隨koh發見是「古錐精」ê牛屎鳥，伊一直leh叫「Tsi-ling！Tsi-ling！」，親像leh kā gún講伊愛tsit个名，上神奇--ê是伊ē頂下頂下án-ne飛，ná像leh跳波浪ê迎賓舞neh！實在真罕奇！



尾--à gún tī德心宮歇晝，享受福隆便當，mā享受早仔（tsái-á）滿滿ê收成。想bē到田寮洋溼地是tsiah-nī讚ê教室，gún tī tsia學著真濟真濟ê mi̍h件。歡迎逐家做陣來攬大自然、抱大自然，mā做陣來kā伊疼惜。





註解：

1. lua̍h仔田：『梯田』

2. 魚江鳥：『魚鷹』

3. 蛇鷹：『大冠鷲』

4. 同伴（tâng-phuānn）：『同伴、夥伴』

5. 田徛仔（tshân-khiā-á）：『蒼鷺』

6. 花喙鴨：『花嘴鴨』

7. tshi-tshi-tshā-tshā：『非常吵雜的聲音』

8. 釣魚翁：『翠鳥』

9. 塗豆鳥：『鶺鴒』



10.牛屎鳥：『小辮鴴』


三pha、生物多樣．金瓜寮溪



禮拜，我kap小妹iáu tī眠床頂onn-onn睏，就hōo阿爸挖--起-來，講beh tshuā gún去坪林ê金瓜寮，體驗生態旅行，阿爸真知影gún愛大自然生態ê空縫neh！



Gún來到金瓜寮溪邊仔ê農場，為著beh suh大自然ê「芬多精」，gún稅鐵馬騎。



到第一个目的地——魚蕨步道，順小路行，隨感受著樹林ê涼爽kap恬靜，tshenn-tshenn ê「芬多精」suh入鼻空精神隨來，拄著仔遠遠傳來山鳥ê叫聲，響亮掛回音，風微微吹過樹林sih-sā-sih-sā，聲沉雄壯，tshuah流ê水聲si-lih-si-lih，清脆kuân切，合奏大自然ê交響樂，gún ná行ná欣賞，陶醉tī樹林--裡！



路邊通泉草茄白色ê花，ná tsih-tsuh ê囡仔吐舌kā gún lāng鬼面；姑婆芋kap鐵雨傘攑大葵扇ia̍t來ia̍t去跳舞歡迎--gún；bā-hio̍h翼生tī杉仔ê樹身ná鳥仔siū，內底m̄知有鳥仔囝--無？山大人身軀長長，徛kuân-kuân leh監督樹林ê一舉一動，tsia一欉hia一欉佈陣周密ka̍h，莫怪樹林--裡ê萬物lóng遵守大自然ê規矩。



溪仔水tī石頭縫走sio-jiok順suà奏樂，gún tsìnn流沿溪邊行，tī伶俐節奏ê樂聲--裡，有tang時仔聽著徛tī樹枝ê釣魚翁「Tsiuh……tsiuh……」叫，beh啄魚仔ê聲，有tang時仔聽著徛tī石頭頂ê紅尾tang仔「Ki-ki-ka-ka-tsiu-tsiu……」叫，beh掠蟲ê聲，等看著穿suí色羽毛衫ê時，「有夠suí--ê！」樂thiòng kah m̄敢huah--出-來。 



「Tī水--裡ia̍p-ia̍p-sih--ê是啥？」「水中火金蛄——苦花--lah！」「你看溪哥仔、石斑píng身leh tshńg食，mā ia̍p-ia̍p-sih neh！」狗gām仔、石貼仔、花貼仔tī水底喙gap--leh gap--leh我實在分bē出，siáng是siáng，iah是tńg來問Google khah有影！



短短1.2公里ê魚蕨步道，真lóo-la̍t金瓜寮溪孕育「生態多樣」kap「物種多樣」，hōo gún tsit tsuā飽tīnn ê生態旅行。





註解：

1. 空縫：『指把柄、漏洞或錯誤。』

2. 芬多精（hun-to-tsing）：『一種由森林中高等植物的葉、枝幹、花朵等所散發的揮發性物質。』

3. 魚蕨步道（Hî-kueh-pōo-tō）：『坪林的金瓜寮溪旁，可沿步道欣賞各種蕨類及各類魚群。』

4. tsih-tsuh：『淘氣、頑皮、喜歡捉弄別人。』

5. 鐵雨傘：『雙扇蕨。』

6. bā-hio̍h翼：『山蘇，又名鳥巢蕨。』

7. 山大人（suann-tuā-lâng）：筆筒樹，又名蛇木、山棕蕨。

8. 紅尾tang仔：『鉛色水鶇。』

9. ia̍p-ia̍p-sih：『亮光閃爍。』

10.   苦花（khóo-hue）：『台灣鏟頜魚。』

11. 溪哥仔：『溪哥、粗首，又名苦槽仔、闊嘴郎。』

12.   石斑（tsio̍h-pan）：『台灣石魚賓。』

13. 狗gām仔：『台灣蝦虎魚。』

14.   石貼仔（tsio̍h-tah-á）：『台灣間爬岩鰍。』

15. 花貼仔（hue-tah-á）：『台灣纓口鰍。』






#光景bóng uē 專欄，本文使用教育部推薦漢字kap傳統白話字方案。




台文通訊BONG報314期，2020年5月出刊。














歡迎捐款贊助　#李江却台語文教基金會　（捐款thang抵稅，匯款了後請通知02-23112199）





線上捐款(定期定額) https://ppt.cc/fF5bhx





線上捐款(單筆) https://ppt.cc/fcycox











郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會








李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。











◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
