台文通訊BONG報: Ài復興母語，應該重視台灣本土意識ê覺醒kah建立
作者：陳育萱

Tsit篇是作者tī《台文通訊》30週年慶祝會ONLINE活動ê發言稿。
----------------------------------------------------------

逐家好，我是樂暢親子共學空間ê負責人陳育萱（Corrine)，代表阮工作室向逐家請安。「樂暢親子共學空間」是一个出租空間，kah《台文通訊》30週年慶祝會ONLINE活動ê其他與會者比--起-來，阮工作室實在無算啥。感謝過去30年來，每一位骨力拍拚tshui-sak台語kah台文ê人。

我熟sāi《台文通訊》是開始學台文了後ê代誌，伊已經是生做tsiok suí ê《台文通訊BONG報》，內容包括文學、生活，有各種無仝角度ê文章。若準看無台文，自然就無法度欣賞伊ê suí。

阮老爸家族是台北人，老母家族是淡水人，五歲進前是阮阿祖用全台語kā我顧--ê。雖bóng tī學校khah無人講台語，tsit个語言一直lóng tī我ê生活中。真正感受著台語tih-beh無--去ê危機感，是tshuā囡仔去長老教會ê主日學運動會。Uì細漢--ê到大漢--ê，超過100个囡仔，台語祈禱全聽無，到尾--à賰主禱文kah謝飯歌tsit兩个用背--ê是台語--ê，其他--ê就lóng無--ah。看一下tshuah一tiô，m̄-koh kánn-ná mā無意外。Kah囡仔做伙讀台文畫本ê時tsūn，發覺家己根本看lóng無，就準講ē-hiáu淡薄仔台語，leh讀ê時mā是lóng用臆--ê。

透過其他家長ê介紹，邀請李江却台語文教基金會執行長陳豐惠老師，共同舉辦「樂講台語～爸媽加油讚」台文讀寫班。Tsit个課程ê特色就是爸母kā囡仔tshuā tī身軀邊，鬥陣來上課mā m̄免感覺有負擔，逐家lóng ē-tàng互相體諒。Tsua̋nn開始ài上半年、全台灣lóng真罕得看ê親子友善讀寫班。真濟人lóng講beh學台語iah是台文m̄免khai錢學，家己學就好，我感覺是在人--ê。我tī學校真hân-bān讀冊，gâu讀冊--ê凊彩看看--leh就ē-hiáu--ah，我ài khai雙倍ê時間，mā無一定學ē起--來。Ta̋nn開始學ê時tsūn，心內壓力tsiok大--ê。

阿惠老師是一个tsiânn特別ê人，推動台文復興已經30年。照講做仝款ê代誌30年，厭siān、應付mā有可能，m̄-koh你ē-tàng感受伊對研究台語kah台灣文化tsiok有興趣。保持好奇ê態度、真願意研究新ê mi̍h件，佗位有需要，伊就去佗位；若準家己無親身出馬，mā ē盡量tàu揣資源，做tsia-ê代誌應該bē-tàng趁大錢，koh tsiah-nī辛苦，伊ê精神影響伊所有ê學生。

頭起先，阿惠老師先介紹網路資源、按怎查字典，課本提--來，uì上尾--à開始教？哪ē án-ne--lah！所有學台文ē hông問--著ê問題，上課lóng總提出來討論。Ta̋nn開始ê時tsūn實在有夠痛苦--ê，suà--落-去就是一直練、一直練、一直練。雖然是無簡單，lán想看māi，lán khai偌濟時間學華文、學英文，koh khai偌濟時間學台文？完全無接觸--過ê mi̍h件，免講，是萬事起頭難。

Ná做khang-khuè、ná tshuā囡仔、ná學台文，半年了後，雖然聲調m̄是kài熟，拍字速度有夠慢--ê！竟然ē-tàng用手機仔拍字系統寫一寡囡仔故事--ah neh！畫本khah看有--ah！有án-ne ê改變，實在真歡喜！

學台文m̄-nā教我讀寫ê工夫niā-niā，koh hōo我意外產生看台灣ê新眼光，koh-khah關心tsit个lán鬥陣徛起ê島嶼。上課ê時tsūn，lán講著tsiok濟tī學校課本m̄ bat聽講ê歷史，你了解tsia-ê台灣真正發生--過ê代誌，你無可能一點仔感覺lóng無——原來lán已經慣勢ê民主自由ê空氣，是經過hiah-nī濟人ê拍拚，是hiah-nī仔值得珍惜。

阮翁是半个客人，m̄-nā bē-hiáu講客話，mā聽無半句，讀寫koh-khah bē-hiáu，若問伊講對客話kah客家文化有啥mih感覺？無感覺；若是客話、客家文化消失--去，有啥mih 感覺？Mā無感覺！哪ē無感覺？無認同就無感情，無感情就無感覺，若án-ne kan-ta賰血緣是客人niā-niā，別人講啥mi̍h lóng無khah-tsua̍h，kah伊無關係。

以家長kah經營者ê角度來看，我認為tshui-sak本土語言有三个重點：

M̄-thang hông感覺學習本土語言kah學習華語、英語iah是其他語言有衝突，ē-sái做伙學，in有無仝款ê意義，mā mài kah任何政黨牽做伙。應該強調學習本土語言ê好處kah重要性，思考按怎建立本土文化ê認同，刺激台灣意識ê覺醒。學習本土語言m̄是老師ê代誌，是每一个台灣人ê代誌。Uì家庭出發，保持興趣，沓沓仔建立規家伙仔多語言轉換ê能力。上kài重要--ê是，一步一跤印，hōo囡仔對本土語言產生情感ê連結，ài真正開始講--出-來，m̄-thang hōo本土語言活tī課本內底。

論真來講，語言ê流行kah衰亡，無論是人為因素iah是為著啥mih原因，若無人講，就自然ē消失--去--ah。無論台語未來ê發展如何，lán逐家做家己ē-tàng做--ê，就有夠--ah！未來樂暢koh有各種無仝形式ê推廣活動，比如台北腔ê台羅教學影片，請鬥陣支持。阮台北偏泉腔講ê人khah少，hōo其他ê腔影響mā是真自然，m̄-koh阮就是想beh保留阮ê地方特色，一直堅持傳承！歡迎逐家有機會來樂暢tshit-thô，iah是來阮面冊tshi̍h讚，分享阮ê影片！

#台文通訊30歲 專欄，本文使用教育部推薦漢字kap臺灣閩南語羅馬字拼音方案。台文通訊BONG報330期，2021年9月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：陳育萱Tsit篇是作者tī《台文通訊》30週年慶祝會ONLINE活動ê發言稿。----------------------------------------------------------逐家好，我是樂暢親子共學空間ê負責人陳育萱（Corrine)，代表阮工作室向逐家請安。「樂暢親子共學空間」是一个出租空間，kah《台文通訊》30週年慶祝會ONLINE活動ê其他與會者比--起-來，阮工作室實在無算啥。感謝過去30年來，每一位骨力拍拚tshui-sak台語kah台文ê人。我熟sāi《台文通訊》是開始學台文了後ê代誌，伊已經是生做tsiok suí ê《台文通訊BONG報》，內容包括文學、生活，有各種無仝角度ê文章。若準看無台文，自然就無法度欣賞伊ê suí。阮老爸家族是台北人，老母家族是淡水人，五歲進前是阮阿祖用全台語kā我顧--ê。雖bóng tī學校khah無人講台語，tsit个語言一直lóng tī我ê生活中。真正感受著台語tih-beh無--去ê危機感，是tshuā囡仔去長老教會ê主日學運動會。Uì細漢--ê到大漢--ê，超過100个囡仔，台語祈禱全聽無，到尾--à賰主禱文kah謝飯歌tsit兩个用背--ê是台語--ê，其他--ê就lóng無--ah。看一下tshuah一tiô，m̄-koh kánn-ná mā無意外。Kah囡仔做伙讀台文畫本ê時tsūn，發覺家己根本看lóng無，就準講ē-hiáu淡薄仔台語，leh讀ê時mā是lóng用臆--ê。透過其他家長ê介紹，邀請李江却台語文教基金會執行長陳豐惠老師，共同舉辦「樂講台語～爸媽加油讚」台文讀寫班。Tsit个課程ê特色就是爸母kā囡仔tshuā tī身軀邊，鬥陣來上課mā m̄免感覺有負擔，逐家lóng ē-tàng互相體諒。Tsua̋nn開始ài上半年、全台灣lóng真罕得看ê親子友善讀寫班。真濟人lóng講beh學台語iah是台文m̄免khai錢學，家己學就好，我感覺是在人--ê。我tī學校真hân-bān讀冊，gâu讀冊--ê凊彩看看--leh就ē-hiáu--ah，我ài khai雙倍ê時間，mā無一定學ē起--來。Ta̋nn開始學ê時tsūn，心內壓力tsiok大--ê。阿惠老師是一个tsiânn特別ê人，推動台文復興已經30年。照講做仝款ê代誌30年，厭siān、應付mā有可能，m̄-koh你ē-tàng感受伊對研究台語kah台灣文化tsiok有興趣。保持好奇ê態度、真願意研究新ê mi̍h件，佗位有需要，伊就去佗位；若準家己無親身出馬，mā ē盡量tàu揣資源，做tsia-ê代誌應該bē-tàng趁大錢，koh tsiah-nī辛苦，伊ê精神影響伊所有ê學生。頭起先，阿惠老師先介紹網路資源、按怎查字典，課本提--來，uì上尾--à開始教？哪ē án-ne--lah！所有學台文ē hông問--著ê問題，上課lóng總提出來討論。Ta̋nn開始ê時tsūn實在有夠痛苦--ê，suà--落-去就是一直練、一直練、一直練。雖然是無簡單，lán想看māi，lán khai偌濟時間學華文、學英文，koh khai偌濟時間學台文？完全無接觸--過ê mi̍h件，免講，是萬事起頭難。Ná做khang-khuè、ná tshuā囡仔、ná學台文，半年了後，雖然聲調m̄是kài熟，拍字速度有夠慢--ê！竟然ē-tàng用手機仔拍字系統寫一寡囡仔故事--ah neh！畫本khah看有--ah！有án-ne ê改變，實在真歡喜！學台文m̄-nā教我讀寫ê工夫niā-niā，koh hōo我意外產生看台灣ê新眼光，koh-khah關心tsit个lán鬥陣徛起ê島嶼。上課ê時tsūn，lán講著tsiok濟tī學校課本m̄ bat聽講ê歷史，你了解tsia-ê台灣真正發生--過ê代誌，你無可能一點仔感覺lóng無——原來lán已經慣勢ê民主自由ê空氣，是經過hiah-nī濟人ê拍拚，是hiah-nī仔值得珍惜。阮翁是半个客人，m̄-nā bē-hiáu講客話，mā聽無半句，讀寫koh-khah bē-hiáu，若問伊講對客話kah客家文化有啥mih感覺？無感覺；若是客話、客家文化消失--去，有啥mih 感覺？Mā無感覺！哪ē無感覺？無認同就無感情，無感情就無感覺，若án-ne kan-ta賰血緣是客人niā-niā，別人講啥mi̍h lóng無khah-tsua̍h，kah伊無關係。以家長kah經營者ê角度來看，我認為tshui-sak本土語言有三个重點：M̄-thang hông感覺學習本土語言kah學習華語、英語iah是其他語言有衝突，ē-sái做伙學，in有無仝款ê意義，mā mài kah任何政黨牽做伙。應該強調學習本土語言ê好處kah重要性，思考按怎建立本土文化ê認同，刺激台灣意識ê覺醒。學習本土語言m̄是老師ê代誌，是每一个台灣人ê代誌。Uì家庭出發，保持興趣，沓沓仔建立規家伙仔多語言轉換ê能力。上kài重要--ê是，一步一跤印，hōo囡仔對本土語言產生情感ê連結，ài真正開始講--出-來，m̄-thang hōo本土語言活tī課本內底。論真來講，語言ê流行kah衰亡，無論是人為因素iah是為著啥mih原因，若無人講，就自然ē消失--去--ah。無論台語未來ê發展如何，lán逐家做家己ē-tàng做--ê，就有夠--ah！未來樂暢koh有各種無仝形式ê推廣活動，比如台北腔ê台羅教學影片，請鬥陣支持。阮台北偏泉腔講ê人khah少，hōo其他ê腔影響mā是真自然，m̄-koh阮就是想beh保留阮ê地方特色，一直堅持傳承！歡迎逐家有機會來樂暢tshit-thô，iah是來阮面冊tshi̍h讚，分享阮ê影片！#台文通訊30歲 專欄，本文使用教育部推薦漢字kap臺灣閩南語羅馬字拼音方案。台文通訊BONG報330期，2021年9月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
台文通訊BONG報330期，2021年9月出刊。


