台文通訊BONG報: 關連kap因果
作者：林杏佳
（作者是台大病院雲林分院小兒部醫生）


「聽講注武漢肺炎預防射了，tsiok濟老人生狂死！」

「新聞講注預防射了飼母奶，結果嬰仔暗暝就bē喘khuì--ah。」

武漢肺炎疫情期間，上無欠缺--ê m̄-nā有一寡仔「大欉嬰仔」leh iau飽吵，iáu-koh有不止仔濟ê流言。雖然斟酌想--一-下mā知影tse是有心人刁故意leh kā人hennh驚，製造社會動亂。M̄-koh新聞媒體tuè leh報，逐家看kah霧sà-sà，m̄知到底是真iah是假。

Tī科學領域，「關連（association）」kap「因果（causation）」兩个詞是無仝--ê。舉例講，好額人，lim進口紅酒ê比例比散赤人khah濟。Kám ē-tàng講lim進口紅酒tsiah ē趁大錢？當然m̄是！是因為有錢有閒tsiah有法度買貴som-som ê酒。「Lim酒」kap「好額」有「關連」，但是無「因果」。

講倒tńg--來，有一站仔ē有khah濟注射以後幾工以內就死--去ê新聞，是因為hit-tsūn lóng是注年歲khah大，75到85歲以上ê序大人。Tsit-má台灣人平均壽命差不多就是80幾歲，一工注幾萬人，有幾十个注了就往生mā無稀罕。若是真正beh討論注預防射kap死亡ê因果關係，應該ài比較「有注射ê人ê死亡率」kap「無注ê人ê死亡率」是m̄是仝款，tse也是藥品審查ê時tsūn，ài分實驗組kap對照組ê理由。

藥品審查lóng真嚴格，兩組比較，koh bē-i̋ng hōo人知影伊注--ê是啥mi̍h。若是知影，試驗ē有精差。譬如講，病人知影是注真正ê藥仔，伊ē特別注意身體無爽快ê症頭，尾--à統計副作用ê比例可能就khah kuân。Lán mā ē-sái參考國產高端預防射ê試驗報告，注安慰射（生理鹽水）ê志願者，tsiok濟lóng ē làu屎、頭疼。理論上，注生理鹽水無可能ē造成tsit款症頭。Tse就是「反安慰劑效應（nocebo effect）」。所以新藥tsiūnn市ê試驗，要求ài「雙盲（double blind）」：開藥仔ê醫師、病人lóng m̄知；甚至「三盲（triple blind）」：m̄-nā醫師、病人，做分析統計ê人mā m̄知（kan-na知影是兩組）。Án-ne過程tsiah ē公平，結果tsiah可信。

上落尾，嬰仔絕對bē-sái睏枕頭！尤其是iáu bē-hiáu píng身ê嬰仔，若是鼻仔kap喙hōo枕頭仔khàm-tiâu--leh，可能就ē hōo hip--死。


李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：林杏佳（作者是台大病院雲林分院小兒部醫生）「聽講注武漢肺炎預防射了，tsiok濟老人生狂死！」「新聞講注預防射了飼母奶，結果嬰仔暗暝就bē喘khuì--ah。」武漢肺炎疫情期間，上無欠缺--ê m̄-nā有一寡仔「大欉嬰仔」leh iau飽吵，iáu-koh有不止仔濟ê流言。雖然斟酌想--一-下mā知影tse是有心人刁故意leh kā人hennh驚，製造社會動亂。M̄-koh新聞媒體tuè leh報，逐家看kah霧sà-sà，m̄知到底是真iah是假。Tī科學領域，「關連（association）」kap「因果（causation）」兩个詞是無仝--ê。舉例講，好額人，lim進口紅酒ê比例比散赤人khah濟。Kám ē-tàng講lim進口紅酒tsiah ē趁大錢？當然m̄是！是因為有錢有閒tsiah有法度買貴som-som ê酒。「Lim酒」kap「好額」有「關連」，但是無「因果」。講倒tńg--來，有一站仔ē有khah濟注射以後幾工以內就死--去ê新聞，是因為hit-tsūn lóng是注年歲khah大，75到85歲以上ê序大人。Tsit-má台灣人平均壽命差不多就是80幾歲，一工注幾萬人，有幾十个注了就往生mā無稀罕。若是真正beh討論注預防射kap死亡ê因果關係，應該ài比較「有注射ê人ê死亡率」kap「無注ê人ê死亡率」是m̄是仝款，tse也是藥品審查ê時tsūn，ài分實驗組kap對照組ê理由。藥品審查lóng真嚴格，兩組比較，koh bē-i̋ng hōo人知影伊注--ê是啥mi̍h。若是知影，試驗ē有精差。譬如講，病人知影是注真正ê藥仔，伊ē特別注意身體無爽快ê症頭，尾--à統計副作用ê比例可能就khah kuân。Lán mā ē-sái參考國產高端預防射ê試驗報告，注安慰射（生理鹽水）ê志願者，tsiok濟lóng ē làu屎、頭疼。理論上，注生理鹽水無可能ē造成tsit款症頭。Tse就是「反安慰劑效應（nocebo effect）」。所以新藥tsiūnn市ê試驗，要求ài「雙盲（double blind）」：開藥仔ê醫師、病人lóng m̄知；甚至「三盲（triple blind）」：m̄-nā醫師、病人，做分析統計ê人mā m̄知（kan-na知影是兩組）。Án-ne過程tsiah ē公平，結果tsiah可信。上落尾，嬰仔絕對bē-sái睏枕頭！尤其是iáu bē-hiáu píng身ê嬰仔，若是鼻仔kap喙hōo枕頭仔khàm-tiâu--leh，可能就ē hōo hip--死。（本文uì Blog「小小心室－先天性心臟病」轉載，有得著作者同意，漢羅用字有調整，原文網址是：https://asdvsd.blogspot.com/2021/07/blog-post.html）#醫學台文 專欄，本文使用教育部推薦漢字kap臺灣閩南語羅馬字拼音方案#台文通訊BONG報 329期，2021年8月出刊。 歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
