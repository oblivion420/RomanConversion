台文通訊BONG報: 水獺（tsuí-thuah）
若到寒天，九降風吹--起-來，海邊ê生活ē khah艱苦。Lán台灣ê安平、金門所在，特別有一款鎮風辟邪ê信仰，就是「石獅公」，mā有人講是「風獅爺」。金門縣除了是tsit種信仰上濟ê所在，mā有一款特殊ê食肉目飼奶動物，就是「水獺」（tsuí-thuah）。

今年，食肉目ê動物已經介紹bē少，親像：黃葉猫、羌仔虎。大部份lóng是蹛tī台灣；仝款是食肉類ê動物，水獺只有tī-teh金門tsiah ē-tàng看--著。全世界ê水獺有13種，金門--ê是「歐亞種」，但是因為長久ê分開生湠，就變成「亞種」--ah。對全世界ê歐亞水獺來講，雖然無緊急ê絕種威脅，但是mā是teh sih黃燈--ah；tī-teh聯合國ê【國際自然保護聯盟瀕危物種紅色名錄】內底，伊是「淡薄危險」tsit級ê動物，kap舊年介紹--過ê「烏雉雞」、「蘭嶼貓頭鳥」仝款。但是若講著台灣金門ê水獺，就完全無仝款--ah：2017年ê【台灣紅皮書】（就是beh絕種ê動物名單）內底，就有伊ê名。有研究統計：金門ê水獺，tsit-má iáu無200隻。

Khah久以前，台灣其實mā有水獺。但是因為以前ê人認為，食水獺ē-tàng治病，結果病無好，水獺suah食了--ah。Tann，kan-na金門有水獺，tse就是lán進前做無好ê所在，tsit-má若是教育進步、資訊khah普遍，科技mā khah進步--ah，lán就ài好好仔來對待lán ê土地、lán ê環境。按怎看kám有好好仔對待？水獺tsit種動物就是一種標準：伊受--著ê威脅，親像無所在好蹛、hōo車挵--死……tsia--ê lóng是專欄以前有講--過ê開發問題kap「路殺」議題。對水獺來講，koh有一个tsiânn重要ê代誌，就是hōo貓仔、狗仔攻擊。無厝ê貓仔、狗仔，tī戶外環境，kap野生動物主要lóng是競爭ê關係；對貓仔、狗仔來講，in koh有人ē飼，in mā khah敢到人類生活ê所在揣mi̍h件食。但是對其他ê野生動物，親像水獺來講，野生動物就khah弱勢。水獺若是hōo貓仔、狗仔欺負，實際上是lóng可憐，但是對水獺來講，威脅是愈大，因為絕種就是完全無--去--ah，任何生湠ê可能是lóng無。

水獺主要是蹛tī溪流、海邊，伊上gâu--ê是掠魚仔。聽講以前有人ē訓練in 替人類掠魚，m̄-koh tse技術tsit-má已經失傳--去--ah。因為in ê跤短，所以主要lóng是泅水來移動；但是因為lán人類建設水壩、水庫、水閘門，hōo in必須ài來陸地行，對 in 來講khah無方便，所以若是受著其他動物ê攻擊，in mā走無路，就koh-khah m̄免講看青紅燈來走閃車輛--ah。In拄--著ê艱苦情形，lóng是lán人類ài來tàu-sann-kāng ê所在，mā是lán人類來表現愛台灣、愛lán ê島嶼土地ê所在。




#台灣動物記事 專欄，本文使用教育部推薦漢字kap臺灣閩南語羅馬字拼音方案。

台文通訊BONG報309期，2019年12月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。

#台灣動物記事 專欄，本文使用教育部推薦漢字kap臺灣閩南語羅馬字拼音方案。
台文通訊BONG報309期，2019年12月出刊。



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：易俊宏



圖片出處：台北市立動物園







若到寒天，九降風吹--起-來，海邊ê生活ē khah艱苦。Lán台灣ê安平、金門所在，特別有一款鎮風辟邪ê信仰，就是「石獅公」，mā有人講是「風獅爺」。金門縣除了是tsit種信仰上濟ê所在，mā有一款特殊ê食肉目飼奶動物，就是「水獺」（tsuí-thuah）。







今年，食肉目ê動物已經介紹bē少，親像：黃葉猫、羌仔虎。大部份lóng是蹛tī台灣；仝款是食肉類ê動物，水獺只有tī-teh金門tsiah ē-tàng看--著。全世界ê水獺有13種，金門--ê是「歐亞種」，但是因為長久ê分開生湠，就變成「亞種」--ah。對全世界ê歐亞水獺來講，雖然無緊急ê絕種威脅，但是mā是teh sih黃燈--ah；tī-teh聯合國ê【國際自然保護聯盟瀕危物種紅色名錄】內底，伊是「淡薄危險」tsit級ê動物，kap舊年介紹--過ê「烏雉雞」、「蘭嶼貓頭鳥」仝款。但是若講著台灣金門ê水獺，就完全無仝款--ah：2017年ê【台灣紅皮書】（就是beh絕種ê動物名單）內底，就有伊ê名。有研究統計：金門ê水獺，tsit-má iáu無200隻。







Khah久以前，台灣其實mā有水獺。但是因為以前ê人認為，食水獺ē-tàng治病，結果病無好，水獺suah食了--ah。Tann，kan-na金門有水獺，tse就是lán進前做無好ê所在，tsit-má若是教育進步、資訊khah普遍，科技mā khah進步--ah，lán就ài好好仔來對待lán ê土地、lán ê環境。按怎看kám有好好仔對待？水獺tsit種動物就是一種標準：伊受--著ê威脅，親像無所在好蹛、hōo車挵--死……tsia--ê lóng是專欄以前有講--過ê開發問題kap「路殺」議題。對水獺來講，koh有一个tsiânn重要ê代誌，就是hōo貓仔、狗仔攻擊。無厝ê貓仔、狗仔，tī戶外環境，kap野生動物主要lóng是競爭ê關係；對貓仔、狗仔來講，in koh有人ē飼，in mā khah敢到人類生活ê所在揣mi̍h件食。但是對其他ê野生動物，親像水獺來講，野生動物就khah弱勢。水獺若是hōo貓仔、狗仔欺負，實際上是lóng可憐，但是對水獺來講，威脅是愈大，因為絕種就是完全無--去--ah，任何生湠ê可能是lóng無。







水獺主要是蹛tī溪流、海邊，伊上gâu--ê是掠魚仔。聽講以前有人ē訓練in 替人類掠魚，m̄-koh tse技術tsit-má已經失傳--去--ah。因為in ê跤短，所以主要lóng是泅水來移動；但是因為lán人類建設水壩、水庫、水閘門，hōo in必須ài來陸地行，對 in 來講khah無方便，所以若是受著其他動物ê攻擊，in mā走無路，就koh-khah m̄免講看青紅燈來走閃車輛--ah。In拄--著ê艱苦情形，lóng是lán人類ài來tàu-sann-kāng ê所在，mā是lán人類來表現愛台灣、愛lán ê島嶼土地ê所在。




#台灣動物記事 專欄，本文使用教育部推薦漢字kap臺灣閩南語羅馬字拼音方案。

台文通訊BONG報309期，2019年12月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
