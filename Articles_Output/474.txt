台文通訊BONG報: 夜市仔ê算命擔
▍夜市仔ê算命擔 

作者：林益彰

阿爹講guán ê貴人lóng踮tī頂港 

新ê ǹg望充滿未知 

別人眼中孤單分明ê城市 

走揣ê過程lóng是歡喜 

因為guán將艱苦lóng揹tī kha-tsiah-phiann 

He是因為失去ê心態變無仝 

回頭看tsit段路頭 

成功iah是拍ka-la̍uh 

無下港ê基礎hām跤步 

按怎有tsiūnn北ê路途 

一路tsiūnn北，tsia̍p-tsia̍p 

回頭看南部，不是留戀 

是直覺ê khuà念 

阿爹講guán ê貴人lóng踮tī頂港 

算命先ê話語大過本地kap所在 

自從行出夜市仔ê算命擔 

高速公路ê景色 

Guán已經真久無見過落南ê花蕊 

Tī一个塗豆大ê島嶼內底
