台文通訊BONG報: Khih-luh
#生活ê藝術 專欄，本文使用教育部推薦漢字kap臺灣閩南語羅馬字拼音方案。
台文通訊BONG報304期，2019年7月出刊。




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：曾江山

前一站仔，有約福明--ā去in兜看茶罐仔，伊一時sa無tsáng？我kā講，厝--裡ê茶罐仔蓋，十支有九支摃khih-luh--去--ah，來你hia揀--兩-支-仔紫沙--ê，拄tn̄g蓋若ē ha̍h，一支準兩支，thang好來thap空。

我分bē清家己，是m̄是ē-tàng算愛sńg茶罐仔ê人？去朋友兜泡茶，好友便搬請大師落名ê茶罐仔出--來，in ê目睭仁，總--是ē閃出一寡光影。我看ē出he是興sńg茶罐仔ê人，tsiah有ê目神。In tsiok愛食我泡ê茶，我去到人兜，茶tshiâng-tsāi iang我泡。拄著講究koh講究--ê，一主茶ē換一支茶罐仔。Tsit時kā好茶罐仔接過手，我ke减ē接著in對茶ê頂真。In講我泡ê茶好食，khîng實我只是kā in ê誠意過一手，好禮仔kā泡--出-來niā-niā。

雖bóng無照鏡，我mā知影對茶罐仔，我無in hit款得寶ê目神。M̄-koh，我leh用mi̍h件應該無算粗魯tsiah tio̍h，哪ē厝--裡hia-ê茶罐仔，用一下久，蓋lóng摃kah tsiâu khih角--去？

Hit-tsūn leh收tsia-ê罐仔ê時，我拄kap伊leh學泡茶。Hit个m̄ bat kā suí講出喙ê伊，hit時就提醒--我--ah！伊講：「Tsit款mi̍h件，師傅leh燒ê時，塗胎、大細、形體，罐仔身kap罐仔蓋，lóng配合kah it-pái、it-pái，佗一爿若去摃--著，後日仔khah按怎重做，mā做bē出第二支出--來。茶leh泡，有時燒、有時冷，罐仔kuānn逐支koh lóng做一sut-sut仔，tsiok歹提，上gâu去拍khih角。」

查某囡仔m̄ bat kā suí講出喙，m̄是伊惜話bē-hiáu呵咾--人，hit站仔便有閒，伊ē招我去鶯歌看瓷仔，講也奇怪，雙人踏入店門，tsiah無三、兩分鐘，無論查埔--ê iah是查某ê店頭家，伊真緊就kap人有講有笑。Iah我，是khioh著機會放輕鬆，hah幾喙仔茶。

伊leh揀瓷仔跤手無慢，m̄-koh伊m̄ bat呵咾過suí，檢采是「suí」tsit个詞，本身就傷過頭khah簡化--ah。伊ná揀瓷仔ê時，ē ná輕聲仔倚來kā我講：「Tsit項作品看了心ē靜，hit項是台灣米文化ê底蒂，變體--出-來ê作品。Koh來hit爿hit件有作者本人tìm-táu ê性格。架仔上頂--à hit支茶海，上吸引--人--ê，就是歇tī甌仔墘，hit隻鳥仔ê翼仔，釉上了半刁工，留--落ê khih-luh。」Khîng實tsia--ê，我mā m̄是看無，只不過無才調像伊án-ne，一下手就kā hia作品ê特點，hiah明kā點--出-來。伊點--出-來ê「suí」不止仔有理，m̄-koh就是m̄ bat kā suí tsit字講出喙。

茶罐仔tio̍h按怎顧，伊提醒bóng提醒，tī尾句，伊有補一句，世間無常，摃歹--去正常，án-ne m̄-tsiah有thang來換新--ê。伊真特別、真特別，懷念ê人。

是m̄是tī厝--裡，siunn過頭輕鬆，泡茶ê時，一半kái仔ē kā茶罐仔蓋，掀kah lak-lak--去？也無人kā lán趕啊！哪ē án-ne？是講小可仔摃--著，好運，規組無按怎；若歹運，使用--過ê痕跡就ē留--落-來。

我leh食茶，khah sù常配雞卵糕，kap老沿--ê慣勢配塗豆，瓜子tsit款茶配真無仝，ē-sái講是少年ê新潮派。茶泡好，我mā kap現時ê少年--ê無仝。泡好ê茶我bē隨lim，ē先供佛。佛教徒，做tsia--ê總--是歡喜，是m̄是歡喜--到-tè--ah。放了siunn輕鬆，罐仔蓋tsiah來提無好勢，去摃khih-luh--去。

凡勢有人ē講，你hiah-nī仔虔誠，是佛祖無保庇--lah。無采你一支好好ê茶罐仔貴貴--à。你leh滾笑我mā知，物件貴、俗，是人認定了激--出-來--ê，he免掛意。萬項mi̍h件是普通時仔，無提hàm鏡來刁古董，表面上ê完美niā-niā--lah。Khih-luh是kā本底就有ê空喙，kā摃一下khah大空一sut仔niâ，又koh按怎。放khah輕鬆--leh，絞ân tsiok久--ah ê神經線。

放目kā看--去，lán tsia的確是萬項lóng有缺陷ê世界，khîng分、追求完美是一項。Ē-hiáu欣賞khih-luh，是對好歹敏感額外，iáu tio̍h加上心肝ínn仔，生做古錐仔古錐tsit一項。




#生活ê藝術 專欄，本文使用教育部推薦漢字kap臺灣閩南語羅馬字拼音方案。

台文通訊BONG報304期，2019年7月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
