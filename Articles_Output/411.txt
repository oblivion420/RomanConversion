台文通訊BONG報: 論囡仔人ê學習關鍵期


作者：朱子宏現此時濟濟爸母計計議論講：「Tse m̄免tsiah早學」、「án-ni囡仔siunn艱苦、擔重擔」。總--是學界一直lóng有一層假說，號做學習關鍵期（critical period hypothesis），細囝代先頭殼發育ê時，若順趁學寡才調 ，就ē做大路用，khah贏後日大勞煩tsiah致到sann平ê標準。一、雙目視覺（two-eye vision, stereopsis）Mā thang hiàm「立體視覺」，在早對猴仔等六畜ê實驗參臨床ê究勘，拍算上要緊是兩歲前，極ke三歲前1。若準有各項干礙著目睭hōo看buē明ê問題，見若斜目、白內障、青光眼，tio̍h趕緊làng縫揣醫生tánn-tia̍p好勢，看是berh復健，iah是動刀法，tsiah buē kap tsit-tsūn khah急繼--ê sann閃身。二、泅水Tse我m̄ bat tīr pubmed頂讀相關ê論，m̄-kú「原始反射」（primitive reflex）諒必kánn ē贊學泅，拍ka-la̍uh以早，量約是出世到三～六月日久，紅嬰仔thang自然學到精光2。爸母了後免khai大錢，tshiànn先生來教泅。熱--天tshiânn藏bī tsiânn sù-sī，不過囡仔tng泅，爸母ài注神tsir-tsir-siòng，目光一目nih久lóng m̄-thang徙別位，m̄好放囝tū水。三、語言有分別做第一（L1）kap第二（L2）。古早有囝hōo精牲khioh去養飼suah oh得學講人話ê例：Victor of Aveyron (c. 1788 – 1828)；有一个查某囡仔名是Genie，tann iáu tīr--leh，伊出世tīr頂世紀1957年，無偌久伊老爸hia̍p嫌掠伊智識有欠缺，將伊棄sak tīr睏房，13歲tsiah有社工探bāi，到tsit站仔iáu buē得thang學ē-hiáu言語，kan-ta幾lō詞nā-tiānn 3。所以有人報五歲內、也有人著出解說（kué-serh）上uànn青春期前定著學第一語言4。第二、第三語言mā siāng款 5，berh「無疼」學習，講話liàn-tńg無臭奶呆是ná早ná妥當。因為科技進前，90年代起，科學家用功能性磁振造影查考腦部逐區域，設使學L2 tīr 11.2 (±1.5)歲khah早，據L1／L2一下出喙，仝所在teh活動，大漢suà pit-tshe 6；ná慢得著L2，sann離L1 ná遠 7。囝兒若kā koh-iūnn話lām-sám講，序大mài gông-ngia̍h，伊起頭先ē án-ni無m̄-tio̍h，緊tsua̍h慢ē得明白通達（上緊四～五歲）8。四、絕對音感（absolute pitch）有學者聚集三陣人來比phīng，一陣是三～四歲ê囡仔、一陣是五～六歲；另外是長成ê大人（21～39歲），同齊訓練六禮拜久，研究顯明五～六歲tsit組聽聲bat調ê才調上好，khah細漢--ê無的確hit-tang-tsūn khah歹聽話 9，有ê講是七歲到青春期來起因為止。Kù薰、giàn毒，學歹khah大面tīr 18歲前，25歲後真罕得見。Ē酒痟80% mā tīr 30歲內 10。飼囝本然m̄是容易事，ǹg望列位裁正。Arch Ophthalmol. 1998;116(4):502-505. doi:10.1001/archopht.116.4.502 file:///C:/Users/THC/Downloads/emo7751.pdfhttps://www.youtube.com/watch?v=rbrtZP1D0qchttp://bertbetterman.com/2016/09/environment-matters-the-story-of-genie/Siegler, Robert (2006). How Children Develop, Exploring Child Develop Student Media Tool Kit & Scientific American Reader to Accompany How Children Develop. New York: Worth PublishersSnow, C.E.; Hoefnagel-Höhle, M. (December 1978). "The Critical Period for Language Acquisition: Evidence from Second-Language Learning". Child DevelopmentAnnu. Rev. Neurosci. 2004. 27:549–79Nature volume 388, pages171–174(1997)https://www.researchgate.net/publication/23628960_The_age_of_second_language_acquisition_determines_the_variability_in_activation_elicited_by_narration_in_three_languages_in_Broca's_and_Wernicke's_areaJ Cogn Neurosci. 2008 January ; 20(1): 153–169. doi:10.1162/jocn.2008.20011. https://www.ncbi.nlm.nih.gov/pmc/articles/PMC2643466/pdf/nihms-90696.pdfhttps://www.researchgate.net/publication/41194498_Learning_the_Special_Note_Evidence_for_a_Critical_Period_for_Absolute_Pitch_AcquisitionAm J Psychiatry. 2003 Jun; 160(6): 1041–1052#醫學台文 專欄，本文使用教育部推薦漢字kap臺灣閩南語羅馬字拼音方案。台文通訊BONG報319期，2020年10月出刊。 --------------------------------------------歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
