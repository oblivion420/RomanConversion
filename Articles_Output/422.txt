台文通訊BONG報: 海底海底有啥mi̍h？
陳昭倫，人lóng號伊做「阿倫伯」。伊是中研院生物多樣性研究所研究員，專長是海洋研究、海洋kah宗教ê關係、氣候變遷。Mā是因為有án-ne ê專長，tī兩年前，長老教會邀請阿倫伯來講海，因為觀眾是khah有年歲ê阿sáng，阿倫伯就hông激--著，開始用家己ê母語「Tâi-gír」來演講。

螢幕leh展一張地球ê相片，逐家ē-tàng看著海佔地球表面七成khah ke，若是照tsit个情形，lán應該號做「水球」，m̄是號做「地球」。水球ê水，深淺平均3800公里、上深11000公里。

全世界4500~5000種魚，台灣就有1500種魚，台灣ê生態tsiânn 鬧熱，其中台灣沿海 ê suan-ôo-tsiau（珊瑚礁），是tsiok phong-phài ê環境，tse是按怎講--leh：全世界ê suan-ôo-tsiau佔規个海0.2 pha，m̄-koh內底生物tsiânn濟，雖bóng有十萬種生物kā名號好--ah，專家估iáu有八、九百萬生物iáu未號名。因為suan-ôo-tsiau phong-phài ê生態，lán世界有十億人靠伊趁食，koh 產生1000億美金ê觀光價值。

觀光ê力量有偌大？澳洲ê斑點石斑、帛琉ê龍王鯛就是上好ê例，有ê人為著去kā看、去kā hip相，機票錢三、五萬mā khai--lueh。Lán台灣mā輸人m̄輸陣，mā tuè leh關心環境，照顧小琉球ê龜，hōo龜tsiânn做lán tsiok親ê厝邊。（現場葉律師有提醒講lán政府mā有訂法律kā保護bua̋I hōo人摸，若kā摸ē罰30萬őo！）

阿倫伯自蹛下底bē tín動ê生物開始紹介，有紅樹林ê紅樹，koh有海草、海帶、海菜愛bī水、藏水tsiah看ē著ê植物。講著 Pînn-ôo，蚵仔lóng hōo海底ê ngôo-kî（蜈蜞）食--去，mā有雙殼目--ê有孔雀ham、than（蟶）、竹ham、粉giô（蟯），阿倫伯講伊上愛sai-to-tsi̍h（西刀舌）炒三味：la̍t椒仔、蔥仔、蒜頭。

Suà--落-來是頭足綱，上巧--ê是thá-khòo，tī Pînn-ôo號做「tsio̍h-kú」，tī金門號做「章hû」。講in tsiânn有才調，阿倫伯隨就放送一支影片，kā tsîm-á（蟳仔）囥入去玻璃罐仔，崁蓋，放一隻thah-khooh--過-來，thah-khooh家己就開始試beh按怎拍開m̄-bat看--過ê玻璃罐仔，規个鬚lóng吸tī罐仔面頂，想辦法kā開--開，過幾分鐘了後，伊雄雄ē-hiáng kā蓋tsūn開，tsîm-á就hōo sut--去--ah。

Suà--落-來koh有一支影片，是leh講蝦蛄phiat仔，伊ē扛suan-ôo骨頭ê tsiau來起厝，tse以外，伊連邊--a ê破魚網仔mā提來裝潢，做一个機關，hōo人想beh來bih，蝦蛄tī邊--a準備kā人tng。過無偌久，有一隻tshi̍h仔tuì邊--a爬--過，就hōo hop--去，連刺kui、獅仔魚mā lóng險險hông哺--lueh。

Tsit兩支影片lóng有出現tshi̍h仔，講著tshi̍h仔，伊ê親tsiânn tshîm-á仝款是海底鹹水ê好má-tsih，毛蟹是in tī tsiánn水ê親tsiânn。In ê栽仔，ài譀鏡tsiah看ē著，科學家靠譀鏡觀察tsîm-á栽仔、魚栽仔、龍蝦栽仔，in細漢時ê栽仔kah大漢生了全全無仝，tse是了解lán海重要ê一步。

Tī海底leh爬--ê iáu有海參kah海膽，有ê海參成phông果，koh號做海phōng果。海膽有季節性，lán若kā食，kan-na食卵，所以lán掠--ê lóng是母--ê。其實海膽有khah臭臊，kan-na lán kah日本人有leh食。

另外一項是海錢，本底新竹到大甲規路lóng有，m̄-koh最近幾十年來lóng khōng紅毛塗，沙埔無--去，而且水ài清，海錢tsiah活ē落--去。

軟骨魚，阿倫伯有講著hang-á kah大gōng鯊。根據統計，鯊魚一年掠3000萬到億一隻，2010年就掠26775 tòng，鯊魚有ê品種賰兩pha ê數量niâ。鯊魚是食物鏈上kuân層ê消費者，若是鯊魚無--去，生物鏈就ē崩--去，若是生物鏈崩--去，海底可能賰thē（䖳）niâ。

食奶類有海翁、海豬，白海豬原底桃園到臺南lóng有，數量mā愈來愈少，tī十年內100隻變做 70隻，主要是因為六輕、土地開發。另外，逐家khah bē注意--ê，白海豬ê耳仔tsiok敏感，風機、炮兵演習lóng有可能ē傷著in ê耳仔。Tshan像快速道路61號，規路lóng有風機kah煙筒，kan-na新屋hit段khah好niâ。

會後有人問著動物權ê進展，阿倫伯是認為祖先無tsit个概念，總--是tsit幾年刣豬、刣雞有khah進步，lán mā tih學愛護性命kah口味選擇ê平衡。

上尾，阿倫伯認為tsit幾十年來，台灣人ê學歷kah經濟lóng khah好，關心海ê人有khah濟。去問序大30、40年前ê魚仔生sánn款，kah tsit-tsūn去菜市仔看--著ê魚，變化偌大，大部份人lóng ē-tàng認同保護海ê重要。

參加演講、導覽mā ē-tàng hōo逐家koh-khah了解海，知影海ê狀況，有興趣就ē關心。若身軀邊有人有興趣，阿倫伯有規劃一套課，規套90點鐘ê海洋課程，tī台北、新北ê松齡大學教，m̄-nā有30年讀ê冊，koh有阿公、伯公、叔公ê智識，kah逐家做伙分張，hōo逐家對熟sāi海、認同海到保護海。



作者：Sih Sîng-hông（薛丞宏）






陳昭倫，人lóng號伊做「阿倫伯」。伊是中研院生物多樣性研究所研究員，專長是海洋研究、海洋kah宗教ê關係、氣候變遷。Mā是因為有án-ne ê專長，tī兩年前，長老教會邀請阿倫伯來講海，因為觀眾是khah有年歲ê阿sáng，阿倫伯就hông激--著，開始用家己ê母語「Tâi-gír」來演講。



  螢幕leh展一張地球ê相片，逐家ē-tàng看著海佔地球表面七成khah ke，若是照tsit个情形，lán應該號做「水球」，m̄是號做「地球」。水球ê水，深淺平均3800公里、上深11000公里。



  全世界4500~5000種魚，台灣就有1500種魚，台灣ê生態tsiânn 鬧熱，其中台灣沿海 ê suan-ôo-tsiau（珊瑚礁），是tsiok phong-phài ê環境，tse是按怎講--leh：全世界ê suan-ôo-tsiau佔規个海0.2 pha，m̄-koh內底生物tsiânn濟，雖bóng有十萬種生物kā名號好--ah，專家估iáu有八、九百萬生物iáu未號名。因為suan-ôo-tsiau phong-phài ê生態，lán世界有十億人靠伊趁食，koh 產生1000億美金ê觀光價值。



  觀光ê力量有偌大？澳洲ê斑點石斑、帛琉ê龍王鯛就是上好ê例，有ê人為著去kā看、去kā hip相，機票錢三、五萬mā khai--lueh。Lán台灣mā輸人m̄輸陣，mā tuè leh關心環境，照顧小琉球ê龜，hōo龜tsiânn做lán tsiok親ê厝邊。（現場葉律師有提醒講lán政府mā有訂法律kā保護bua̋I hōo人摸，若kā摸ē罰30萬őo！）



  阿倫伯自蹛下底bē tín動ê生物開始紹介，有紅樹林ê紅樹，koh有海草、海帶、海菜愛bī水、藏水tsiah看ē著ê植物。講著 Pînn-ôo，蚵仔lóng hōo海底ê ngôo-kî（蜈蜞）食--去，mā有雙殼目--ê有孔雀ham、than（蟶）、竹ham、粉giô（蟯），阿倫伯講伊上愛sai-to-tsi̍h（西刀舌）炒三味：la̍t椒仔、蔥仔、蒜頭。



  Suà--落-來是頭足綱，上巧--ê是thá-khòo，tī Pînn-ôo號做「tsio̍h-kú」，tī金門號做「章hû」。講in tsiânn有才調，阿倫伯隨就放送一支影片，kā tsîm-á（蟳仔）囥入去玻璃罐仔，崁蓋，放一隻thah-khooh--過-來，thah-khooh家己就開始試beh按怎拍開m̄-bat看--過ê玻璃罐仔，規个鬚lóng吸tī罐仔面頂，想辦法kā開--開，過幾分鐘了後，伊雄雄ē-hiáng kā蓋tsūn開，tsîm-á就hōo sut--去--ah。



  Suà--落-來koh有一支影片，是leh講蝦蛄phiat仔，伊ē扛suan-ôo骨頭ê tsiau來起厝，tse以外，伊連邊--a ê破魚網仔mā提來裝潢，做一个機關，hōo人想beh來bih，蝦蛄tī邊--a準備kā人tng。過無偌久，有一隻tshi̍h仔tuì邊--a爬--過，就hōo hop--去，連刺kui、獅仔魚mā lóng險險hông哺--lueh。



  Tsit兩支影片lóng有出現tshi̍h仔，講著tshi̍h仔，伊ê親tsiânn tshîm-á仝款是海底鹹水ê好má-tsih，毛蟹是in tī tsiánn水ê親tsiânn。In ê栽仔，ài譀鏡tsiah看ē著，科學家靠譀鏡觀察tsîm-á栽仔、魚栽仔、龍蝦栽仔，in細漢時ê栽仔kah大漢生了全全無仝，tse是了解lán海重要ê一步。



  Tī海底leh爬--ê iáu有海參kah海膽，有ê海參成phông果，koh號做海phōng果。海膽有季節性，lán若kā食，kan-na食卵，所以lán掠--ê lóng是母--ê。其實海膽有khah臭臊，kan-na lán kah日本人有leh食。



  另外一項是海錢，本底新竹到大甲規路lóng有，m̄-koh最近幾十年來lóng khōng紅毛塗，沙埔無--去，而且水ài清，海錢tsiah活ē落--去。



  軟骨魚，阿倫伯有講著hang-á kah大gōng鯊。根據統計，鯊魚一年掠3000萬到億一隻，2010年就掠26775 tòng，鯊魚有ê品種賰兩pha ê數量niâ。鯊魚是食物鏈上kuân層ê消費者，若是鯊魚無--去，生物鏈就ē崩--去，若是生物鏈崩--去，海底可能賰thē（䖳）niâ。



  食奶類有海翁、海豬，白海豬原底桃園到臺南lóng有，數量mā愈來愈少，tī十年內100隻變做 70隻，主要是因為六輕、土地開發。另外，逐家khah bē注意--ê，白海豬ê耳仔tsiok敏感，風機、炮兵演習lóng有可能ē傷著in ê耳仔。Tshan像快速道路61號，規路lóng有風機kah煙筒，kan-na新屋hit段khah好niâ。



  會後有人問著動物權ê進展，阿倫伯是認為祖先無tsit个概念，總--是tsit幾年刣豬、刣雞有khah進步，lán mā tih學愛護性命kah口味選擇ê平衡。



  上尾，阿倫伯認為tsit幾十年來，台灣人ê學歷kah經濟lóng khah好，關心海ê人有khah濟。去問序大30、40年前ê魚仔生sánn款，kah tsit-tsūn去菜市仔看--著ê魚，變化偌大，大部份人lóng ē-tàng認同保護海ê重要。



  參加演講、導覽mā ē-tàng hōo逐家koh-khah了解海，知影海ê狀況，有興趣就ē關心。若身軀邊有人有興趣，阿倫伯有規劃一套課，規套90點鐘ê海洋課程，tī台北、新北ê松齡大學教，m̄-nā有30年讀ê冊，koh有阿公、伯公、叔公ê智識，kah逐家做伙分張，hōo逐家對熟sāi海、認同海到保護海。 





編按：本文是11/15棲地復育台語講座－「海底海底有啥mi̍h？」講座摘要記錄，講者陳昭倫是中央研究院生物多樣性研究所ê研究員。台灣蠻野心足生態協會舉辦ê「蠻野講堂」tuì 2019年3月份起kap李江却台語文教基金會合辦規劃十場有關生態環境議題ê台語講座，歡迎逐家tī逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己ê台語棲地（tshe-tē）！詳細資料ē-tàng看「台灣蠻野心足生態協會」FB專頁。




#棲地復育台語講座專欄，本文使用教育部推薦漢字kap臺灣閩南語羅馬字拼音方案。

台文通訊BONG報310期，2020年1月出刊。



--------------------------------------------

歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。



◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
