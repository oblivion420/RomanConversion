台文通訊BONG報: 台灣漫感XII： 台南ê chit-chūn kap éng時

Goán來到台南ê街市。明治三十二年（1899年）春季，烏死病大流行，逐工幾若十人，khah食力--ê koh ē超過50人。因為病毒是ùi空喙入--去，無論是有臭頭ê症頭，iah是chéng頭仔縫生肉刺了後有khî ê所在，lóng hō͘即效紙1貼kah規个黏thi-thi。無論去到佗一个政府機關iah是會社，tī入口lóng ē囥石炭酸2。Hiù石炭酸ê聲聽--起-來siù-siù叫，見擺出入lóng tio̍h-ài hông hiù chiah thang。我ē記得éng時台南知事是磯貝靜藪，書記官是遠藤剛太郎。是講tng當時不管是誰teh做也好，若有têng-tâⁿ，另日像小松吉久君án-ne ê人物ē kā我改--過-來chiah tio̍h。

為著beh消滅病魔，ùi關帝廟kā關羽ê像扛出來踮市內teh遊行。一下án-ne，ká-ná親像是teh做廟公--ê？Hām伊mā致著烏死病，hit一工按算beh kā送去到病院，眾信徒堅持講無chit款代誌！為著beh展現氣勢，逐家就koh-khah巴結koh硬keng，就是無beh kā廟公交hông送去病院。Goán所寄跤ê四春園，in ê頭家娘mā致著烏死病，hit-tang-chūn ê大阪商船會社ê頭家，中橋德五郎君因為chit个緣故，關tī旅館一禮拜lóng無出--來。我苦啊！Éng時烏死病是chiah-nī hō͘逐家ê心肝驚惶！總--是tī我就任ê大正四年hit當時，差不多規个lóng斷根--ah。現此時hām烏死病ê「烏」字mā無人teh講--ah。Chit-chūn kap éng時，若kan-taⁿ beh用「ke減有差」來形容，chit款話我有影講bē出喙。

Goán是beh倚晝ê時到台南--ê。Hit隔tńg工ê透早就koh beh前往嘉南大圳。有影是真兇兇狂狂ê旅程。

Goán去到台南神社御遺跡所3參拜，訪問州、廳、市政府，視察高等工業學校4 kap盲啞（bêng-à）學校5。了後koh有安排歡迎會kap講演。包含鄭成功ê開山神社、孔子廟、Ta-pa-nî事件ê源起頭西來庵6、長老學校，chit kái lóng無thang有閒工來參觀。Ùi赤崁樓開始算hit tah，媽祖廟hit箍圍仔chêng古早就有ê細細條巷仔，tńg彎se̍h角規个kā se̍h一lìn，就thang算講chit chōa台南旅程ê安慰--ah。

Goán視察盲啞學校ê時，hō͘我聯想著甘為霖醫師。伊chêng日本領台進前就拚性命tī病院、學校、傳教chia--ê，奮鬥到taⁿ 40幾冬久。Tī hit暝ê歡迎會頂有表示出我ê期待，也就是ǹg望在地ê主辦者，ē-sái kā甘為霖老師伊chiah值得人尊敬ê業蹟做一个表揚。

赤崁樓兩首（舊作品）

赤崁樓phoa̍h 7逐款樣ê五色旗，
駛入台江--ê kám是Batavia 8 ê船？
Ká-ná有charamela 9 ê聲。

Hō͘人聯想著荷蘭ê濟濟。
Kā青色ê酒，
斟踮玻璃杯10。
Ùi玻璃杯看--過ê紅毛城，
hō͘西照日染kah紅phàⁿ-phàⁿ。
（後期繼續)
照原文「即效紙（そっこうし）」。Éng時tī紙ê頂面抹鎮靜劑、清涼劑等，艱苦ê時，sa來直接貼tī無爽快ê部位ê紙。
石炭酸直接kā透薄了後，ē-sái做消毒劑。
神社名是「北白川宮御遺跡所」，tī 1923年興建，是1895年派兵來台灣ê北白川宮能久親王過身ê所在。現此時ê永福小西三民里聯合活動中心。
1931年創立，成功大學ê前身。
1891年創立，創辦者是甘為霖。
Tī台南市青年路hit tah，余清芳用來做據點ê所在。
「懸掛」。
印尼ê首都Jakarta tī荷蘭殖民時代ê名稱。
葡萄牙語，原文「チャルメラ」，『嗩吶』ê意思。
作者使用荷蘭製ê玻璃杯「ビードロ＝vidro」，來區別一般ê玻璃杯「ガラス＝glass」。
#台灣漫感 專欄，本文使用教育部推薦漢字kap臺灣閩南語羅馬字拼音方案。
台文通訊BONG報305期，2019年8月出刊。




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
下村海南（Shimomura Kainan）
（翻譯／吳柳澤）





編按：下村海南tī 1915～1921年來台灣做民政長官kap總務長官，對台灣ê基礎建設不止仔有貢獻。「台灣漫感」是伊經過十冬了後tńg來台灣（1931年，昭和六年），刊tī《臺灣日日新報》ê散文連載。請參考第294期30頁本專欄頭一篇ê話頭。






Goán來到台南ê街市。明治三十二年（1899年）春季，烏死病大流行，逐工幾若十人，khah食力--ê koh ē超過50人。因為病毒是ùi空喙入--去，無論是有臭頭ê症頭，iah是chéng頭仔縫生肉刺了後有khî ê所在，lóng hō͘即效紙1貼kah規个黏thi-thi。無論去到佗一个政府機關iah是會社，tī入口lóng ē囥石炭酸2。Hiù石炭酸ê聲聽--起-來siù-siù叫，見擺出入lóng tio̍h-ài hông hiù chiah thang。我ē記得éng時台南知事是磯貝靜藪，書記官是遠藤剛太郎。是講tng當時不管是誰teh做也好，若有têng-tâⁿ，另日像小松吉久君án-ne ê人物ē kā我改--過-來chiah tio̍h。



為著beh消滅病魔，ùi關帝廟kā關羽ê像扛出來踮市內teh遊行。一下án-ne，ká-ná親像是teh做廟公--ê？Hām伊mā致著烏死病，hit一工按算beh kā送去到病院，眾信徒堅持講無chit款代誌！為著beh展現氣勢，逐家就koh-khah巴結koh硬keng，就是無beh kā廟公交hông送去病院。Goán所寄跤ê四春園，in ê頭家娘mā致著烏死病，hit-tang-chūn ê大阪商船會社ê頭家，中橋德五郎君因為chit个緣故，關tī旅館一禮拜lóng無出--來。我苦啊！Éng時烏死病是chiah-nī hō͘逐家ê心肝驚惶！總--是tī我就任ê大正四年hit當時，差不多規个lóng斷根--ah。現此時hām烏死病ê「烏」字mā無人teh講--ah。Chit-chūn kap éng時，若kan-taⁿ beh用「ke減有差」來形容，chit款話我有影講bē出喙。



Goán是beh倚晝ê時到台南--ê。Hit隔tńg工ê透早就koh beh前往嘉南大圳。有影是真兇兇狂狂ê旅程。



Goán去到台南神社御遺跡所3參拜，訪問州、廳、市政府，視察高等工業學校4 kap盲啞（bêng-à）學校5。了後koh有安排歡迎會kap講演。包含鄭成功ê開山神社、孔子廟、Ta-pa-nî事件ê源起頭西來庵6、長老學校，chit kái lóng無thang有閒工來參觀。Ùi赤崁樓開始算hit tah，媽祖廟hit箍圍仔chêng古早就有ê細細條巷仔，tńg彎se̍h角規个kā se̍h一lìn，就thang算講chit chōa台南旅程ê安慰--ah。



Goán視察盲啞學校ê時，hō͘我聯想著甘為霖醫師。伊chêng日本領台進前就拚性命tī病院、學校、傳教chia--ê，奮鬥到taⁿ 40幾冬久。Tī hit暝ê歡迎會頂有表示出我ê期待，也就是ǹg望在地ê主辦者，ē-sái kā甘為霖老師伊chiah值得人尊敬ê業蹟做一个表揚。



赤崁樓兩首（舊作品）



赤崁樓phoa̍h 7逐款樣ê五色旗，

駛入台江--ê kám是Batavia 8 ê船？

Ká-ná有charamela 9 ê聲。



Hō͘人聯想著荷蘭ê濟濟。

Kā青色ê酒， 

斟踮玻璃杯10。

Ùi玻璃杯看--過ê紅毛城，

hō͘西照日染kah紅phàⁿ-phàⁿ。




（後期繼續)




照原文「即效紙（そっこうし）」。Éng時tī紙ê頂面抹鎮靜劑、清涼劑等，艱苦ê時，sa來直接貼tī無爽快ê部位ê紙。
石炭酸直接kā透薄了後，ē-sái做消毒劑。
神社名是「北白川宮御遺跡所」，tī 1923年興建，是1895年派兵來台灣ê北白川宮能久親王過身ê所在。現此時ê永福小西三民里聯合活動中心。
1931年創立，成功大學ê前身。
1891年創立，創辦者是甘為霖。
Tī台南市青年路hit tah，余清芳用來做據點ê所在。
「懸掛」。
印尼ê首都Jakarta tī荷蘭殖民時代ê名稱。
葡萄牙語，原文「チャルメラ」，『嗩吶』ê意思。
作者使用荷蘭製ê玻璃杯「ビードロ＝vidro」，來區別一般ê玻璃杯「ガラス＝glass」。







#台灣漫感 專欄，本文使用教育部推薦漢字kap臺灣閩南語羅馬字拼音方案。

台文通訊BONG報305期，2019年8月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
