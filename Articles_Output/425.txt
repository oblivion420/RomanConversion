台文通訊BONG報: 攬ân-ân
#台灣人寫真 專欄，本文使用教育部推薦漢字kap臺灣閩南語羅馬字拼音方案。台文通訊BONG報321期，2020年12月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。

作者：張寶明「白翎鷥阿爸tshuā in某仔囝，來淡水紅樹林討食，頭kái出來學討食ê阿妹仔，看著紅樹林ê suí是好玄kah逐項問了了。」※　※　※「阿母，阿妹仔伊是leh問啥？」倒tī眠床聽故事睏ê阿菁，驚問題hōo阿妹仔問--去緊tshap喙問。※　※　※「阿爸，身軀烏sian烏sian，目睭吐目luî吐目luî tī爛塗leh跳--ê是啥？」「He是愛展舞功ê hue-thiâu！」「啊身軀圓圓ná phú-khóng色珠仔，行路是直行--ê是啥？」「He是為著顧三頓，tī門跤口leh無閒tshih-tshih ê海和尚！」「Koh有一肢白siak-siak ê手親像ngeh仔--ê是啥？」「He是靠勢有大肢手，生做橫霸面ê白扇仔，你看伊iau kah喙停bē離，lán mài惹--伊。」※　※　※「啊he阿妹仔koh ē問啥？你緊講。」Ná聽，目睭ná thí大蕊ê阿菁，根本to比阿妹仔khah好玄，哪有想beh睏。「阿菁，乖！故事聽了tio̍h-ài睏--去ōo！」阿母koo-tsiânn講，伊正手扶tī hit粒順月--ah ê大腹肚，倒手順阿菁ê長頭鬃lua̍h--leh lua̍h，忝bóng忝，mā tio̍h展出溫柔koh親切ê笑容。※　※　※「阿爸，lán歇ê tsit款樹仔khah有生tse一枝一枝ná筆ê果子--leh？」「Tse是lán淡水紅樹林ê主角——水筆仔，一枝一枝--ê是伊ê紅嬰仔，若出世落塗就ē釘根生湠做一欉樹仔。」※　※　※「水筆仔ê紅嬰仔thài無成小弟，tī阿母ê腹肚內底，suah生tī樹ue？」聽著紅嬰仔出世，精光ê阿菁隨問。「水筆仔huān水筆仔，人huān人，無仝種--ê生囡仔ê方式就無仝。我……」阿母喙beh講啥suah無講--出-來，接leh講故事。※　※　※「阿爸，我腹肚iau--ah，想beh食mi̍h件？」「Ē記得lán bē-sái食有tīng殼--ê，賰--ê lóng食--得，魚仔、蟲thuā特別好食。」「Beh食著魚仔，tio̍h-ài有緊kap慢ê假動作，像lín阿爸，你看！」「阿妹仔，你來學看māi--leh！」※　※　※雄雄阿母倒倚來眠床邊，kā阿菁攬ân-ân，大力kā唚喙phué，giú伊ê手去摸家己ê腹肚，講：「我teh-beh生小弟--ah，你有歡喜--無？摸看小弟有乖--無？」「你beh做阿姊--ah，tio̍h khah bat代誌--leh！像阿妹仔學食魚仔，你tio̍h學kap小弟鬥陣。」阿菁知影阿母beh hōo伊了解，小弟出世了後，對小弟kap伊ê疼thàng，定著是「手底是肉，手盤也是肉。」Tsit時，伊kan-na ǹg望阿母，後日仔tshiâng-tsāi kā攬ân-ân，大力唚喙phué。隨應講：「我知影，阿母，你放心！」#台灣人寫真 專欄，本文使用教育部推薦漢字kap臺灣閩南語羅馬字拼音方案。台文通訊BONG報321期，2020年12月出刊。歡迎捐款贊助　#李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
