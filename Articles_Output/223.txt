台文通訊BONG報: 過身
王一如

如來佛祖ê手印   踮guán ê額頭 畫出有牽挽ê皺痕Suah害guán頭殼gông-gông 跤手浮浮buē清彩Theⁿ tī紅眠床頂Píng來píng去      Píng buē出khiau-ku孤獨ê夢境少年ê手骨hō͘穡頭khè kah焦pô͘歲頭ê蛀蟲將面皮tshńg kah皺phè-phèTshāi踮虛華ê世界走揣沓沓仔phàng見ê記持Kioh我不止仔慌狂
青春ê芳味 幸福ê記持     親像夠分ê紅りんご  想beh tī tit-beh lian-pó͘ ê樹枝     Koh做淡薄仔停留一下失覺察跋落tī滄桑ê古早Guán tuì天公伯--à 古ló͘-so̍k古ê牽教吐出
最後一喙beh死nā-hāiⁿ ê khuì絲仔
翻輾轉　   佛祖致蔭ê樂聲Kâm囝兒序細m̄甘ê huah-hiu勻勻仔將guán sak uì奈何橋橋跤  ka̍h-ka̍h滾ê海湧聲Buē輸八音鼓吹pûn ta̍h-tiHò͘走guán規身軀ê寒騷幫贊guán接suà行ê跤步飄撇ê過往     火化做燒lō ê手尾字浪漫ê相思     灌風衝破烏雲飛上天Tsit時tsūn  tsiah知影過身不而過是出世ê開始無咱所想--ê hiah-nī生驚壁堵ê相片是guán在生ê記號香火興旺是囝孫仔ê siàu念一世人ê骨力勼做坐踮tī烏絲絨ê黃（hông）金甕仔內神主牌仔  是guán唯一ê圖騰平安喜樂  是服祀我ê牲禮
