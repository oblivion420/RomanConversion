台文通訊BONG報: 《悲慘世界》台語版序（節錄）
#讀冊開講 專欄，本文使用教育部推薦漢字kap臺灣閩南語羅馬字拼音方案。
台文通訊BONG報312期，2020年3月出刊。



李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
作者：林彥廷





發心做tsit个khang-khuè，先講lán ê想法kap目的：

一、翻譯《悲慘世界》台語版，hōo台語文學tuè ē著時代，mā ke減thap寡翻譯名著ê空，hōo台語文學有khah tsa̍t腹ê內涵。

二、翻譯《悲慘世界》台語版ê內容，無透lām華語，mā無用台華語對照，培養用台語思考、翻譯、改寫ê人才。

三、透過《悲慘世界》台語版，hōo閱讀者、學生囡仔ê台語閱讀kap寫作能力，ē-tàng同齊提升。

四、透過《悲慘世界》台語版kap世界名著tsih接，提升台語文學tī冊店（kap網路頂）ê地位，展現台語族群ê特殊kap多元性。

五、透過《悲慘世界》編寫ê應用，tsiânn做後擺beh翻譯其他世界名著，親像《老人kap海》、《小王子》、《安徒生童話》、《蕭拉方思》（Sherlock Holmes）探案集……等等ê經驗。

《悲慘世界》台語版是一款創作，mā是一門藝術。因為翻譯ê時tsūn，m̄-nā ài翻出作者原本ê意思，ài koh思考beh按怎用台語ê語法、詞彙、khuì口，呈現文本精彩ê內容。Tī台語iáu未有kài濟人慣勢讀、寫進前，借翻譯世界名著，mā提供寫作多樣化ê空間，自然有伊傳承、推sak ê意義。


是按怎beh揀《悲慘世界》

冊海茫茫，gún選法國大文豪雨果（Victor Marie Hugo）先生ê名著《悲慘世界》（Les Misérables）做「世界名著」翻譯系列ê頭集。確實，冊名kap內容lóng leh描寫tsit个tsiok「悲慘」ê世界，雨果先生寫kah貼底beh表達啥mi̍h？

胡珍藍ê母性，hōo伊一直到過身進前，lóng leh為伊上愛ê查某囝tsông錢、揣出路。鍾萬良救辜細萄出--來；伊出庭自首，koh救無辜ê商馬稻一命；落尾kā伊上m̄甘、上疼thàng ê辜細萄，交hōo伊tuì下水道救--出-來ê馬休思，成全兩个少年家上純真ê愛情。Tse是啥mih款ê責任感iah是贖罪ê精神？就算規工掠鍾萬良金金siòng、揣證據beh kā掠tńg去關ê刑警謝迷，伊mā堅持法律，落尾甚至放鍾萬良走，suah無才調放過伊家己。

話講倒tńg--來，是按怎beh揀《悲慘世界》？因為lán若斟酌kā讀，雨果先生其實是leh kā lán暗示：「Kan-na tī上烏暗ê時代，tsiah有法度反射出上suí、上善良、上正pān、上高貴ê人性。」


Gún ê處理方式kap態度

本冊ê用字kap標音，是遵照教育部辭典ê推薦用字、台羅拼音。因為逐家lóng是頭擺翻譯名著，tann仔開始khah sa無tsáng，先拜託楊允言教授做諮詢教授，kā整體ê方向掠hōo tiâu。

《悲慘世界》原版是用法文寫--ê，gún特別tshiànn專精法語ê莊士弘老師做gún ê顧問，提供專有名詞（人名、地號名等等）ê翻譯參考。

上重要ê翻譯內容，gún翻譯額分配了，定稿進前翻譯老師ē互相參詳、校稿；落尾koh tshiànn王崇憲主任、郭福州老師總校訂，mî-nuā做tsit層事工。

另外，gún mā無惜重資，tshiànn專業ê插畫kap冊本設計師－－吳偉樺老師kap伊ê團隊，tī文本內底插畫、設計封面封底、內áu。因為有質感ê設計，tsiah ē hōo人讀--起-來感覺ná來ná趣味、有水準、有氣質。

終其尾，ài感謝：公視台語台主播吳國禎先生、《台文通訊BONG報》總編輯兼李江却台語文教基金會執行長陳豐惠小姐、一等一ê台語文作家鄭順聰先生專工寫序文sio-thīn，hōo tsit本冊koh-khah光彩。


話尾

《悲慘世界》自1862年初版到tann，m̄-nā已經改編做戲劇、電影、歌舞劇、甚至是尪仔冊，koh hōo世界各國翻譯做二十外種語言發行，tsit-má，lán ê台語，mā有翻譯本--ah！

總講--一-句，以上是tsit本冊ê mê-mê角角kap處理方式、態度，總--是有tsiânn濟無齊勻ê所在，tsiah請各位前輩補正。

冊ê紹介



<<悲慘世界>>

原文作者：Victor Marie Hugo

插畫：施媚芸、徐志安

封面或插圖設計者：吳偉樺

譯者：吳雅如、林彥廷、卓麗梅、陳怡寧、張燕玲、蔡幸紋、鍾逸莉、簡貞宜、簡惠珠


出版社：林彥廷

發行者：開朗雜誌事業有限公司

社址：709台南市安南區府安路七段10巷18號

電話：06-2585148

ISBN：9789574372089

頁數：240 頁

定價：NT$250

出版日期：2019/12/01



#讀冊開講 專欄，本文使用教育部推薦漢字kap臺灣閩南語羅馬字拼音方案。

台文通訊BONG報312期，2020年3月出刊。





歡迎捐款贊助　#李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox




郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
