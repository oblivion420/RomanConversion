台文通訊BONG報: 台灣tshuah冰
熱--人到--looh！人客啊！我來紹介：我上愛食ê台灣tshuah冰。

好料--ê來--looh！Tshuah冰機一下起動，冰雪就落tī冰碗，尖尖ê冰山，lâm一湯匙仔糖水、一khat紅豆、一khat芋仔、一khat仙草，牛奶膏tī上頂kuân——Ooh！我ê歡喜kap期待mā hōo siânn kah tshìng tsiūnn天，喙瀾kiōng-kiōng-beh津--落。食冰--looh！鬆koh綿、芳koh甜，清涼koh退火，心涼脾土開，熱天ê tshiāng-tshiāng滾ê ak-tsak「out」，保證逐家lóng食kah笑bi-bi。

「第一賣冰，第二做醫生」，對tsit句俗語人就知：自古早古早番薯食kah飽ê年代，食冰就真時行，íng擺tshuah冰是走街生理，冰擔頭仔kōo擔--ê，ná行ná huah：紅豆冰、粉圓仔冰、四果冰、八寶冰、水果冰，tī hit个散赤ê年代，一个錢拍24个結，食冰當然是liōng-siōng錢，m̄-koh iáu是hōo人聽著就擋bē tiâu：lak袋仔錢jîm--出-來，殘殘kā khai--落-去，叫一碗透心涼ê tshuah冰慰勞家己。食冰人人kah意，he落喉涼涼冰冰ê感覺，hōo規身軀lóng舒爽！莫怪冰店、冰擔仔ē hiah-nī ka-ia̍h。

6--月火燒埔，台灣熱--人日頭ná火iām-sih-sih，規日流汗流bē離，逐家就ē去想著tshuah冰，各地區mā有無仝ê特色，高雄旗津海口人有大碗公tshuah冰，thang好幾十人做伙食，台南玉井ê檨仔冰，tshìng到日本人mā呵咾「i-tsí-páng」，屏東車城（Tshâ-siânn）ê綠豆蒜tshuah冰、大甲ê芋仔tshuah冰，mā有簡簡單單ê清冰，總講--一-句，甜甜ê tshuah冰hōo人食著心情好，免kō油湯，免驚臭臊！實在是bē-bái ê生理neh！永遠mā bē退流行。

Tī tsit个ài sì-kè走tsông拍拚ê時代，離開故鄉愈遠，對故鄉ê siàu念就愈深，時間經過愈久，喙舌對故鄉點心ê記持就愈明、愈親，親像guán阿母ê故鄉tī越南，伊思思念念--ê就是故鄉點心ê好滋味。我tī台灣出世，tī台灣大漢，我上kài kah意--ê當然是台灣ê好食mi̍h，我上愛食--ê是台灣tshuah冰，因為tshuah冰有我tī tsit塊土地ê生活記持，有台灣文化美麗ê色水。

「一頓久久，兩頓sio拄」，台灣tshuah冰為你治iau，為你thap空縫，為你ê熱--人加添濟濟ê歡喜！

演講稿專欄，本文使用教育部推薦漢字kap臺灣閩南語羅馬字拼音方案。

台文通訊BONG報303期，2019年6月出刊。



--------------------------------------------


歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
演講稿專欄，本文使用教育部推薦漢字kap臺灣閩南語羅馬字拼音方案。
台文通訊BONG報303期，2019年6月出刊。

--------------------------------------------
李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。

◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。

作者：林桂鄉



熱--人到--looh！人客啊！我來紹介：我上愛食ê台灣tshuah冰。



好料--ê來--looh！Tshuah冰機一下起動，冰雪就落tī冰碗，尖尖ê冰山，lâm一湯匙仔糖水、一khat紅豆、一khat芋仔、一khat仙草，牛奶膏tī上頂kuân——Ooh！我ê歡喜kap期待mā hōo siânn kah tshìng tsiūnn天，喙瀾kiōng-kiōng-beh津--落。食冰--looh！鬆koh綿、芳koh甜，清涼koh退火，心涼脾土開，熱天ê tshiāng-tshiāng滾ê ak-tsak「out」，保證逐家lóng食kah笑bi-bi。



「第一賣冰，第二做醫生」，對tsit句俗語人就知：自古早古早番薯食kah飽ê年代，食冰就真時行，íng擺tshuah冰是走街生理，冰擔頭仔kōo擔--ê，ná行ná huah：紅豆冰、粉圓仔冰、四果冰、八寶冰、水果冰，tī hit个散赤ê年代，一个錢拍24个結，食冰當然是liōng-siōng錢，m̄-koh iáu是hōo人聽著就擋bē tiâu：lak袋仔錢jîm--出-來，殘殘kā khai--落-去，叫一碗透心涼ê tshuah冰慰勞家己。食冰人人kah意，he落喉涼涼冰冰ê感覺，hōo規身軀lóng舒爽！莫怪冰店、冰擔仔ē hiah-nī ka-ia̍h。



6--月火燒埔，台灣熱--人日頭ná火iām-sih-sih，規日流汗流bē離，逐家就ē去想著tshuah冰，各地區mā有無仝ê特色，高雄旗津海口人有大碗公tshuah冰，thang好幾十人做伙食，台南玉井ê檨仔冰，tshìng到日本人mā呵咾「i-tsí-páng」，屏東車城（Tshâ-siânn）ê綠豆蒜tshuah冰、大甲ê芋仔tshuah冰，mā有簡簡單單ê清冰，總講--一-句，甜甜ê tshuah冰hōo人食著心情好，免kō油湯，免驚臭臊！實在是bē-bái ê生理neh！永遠mā bē退流行。



Tī tsit个ài sì-kè走tsông拍拚ê時代，離開故鄉愈遠，對故鄉ê siàu念就愈深，時間經過愈久，喙舌對故鄉點心ê記持就愈明、愈親，親像guán阿母ê故鄉tī越南，伊思思念念--ê就是故鄉點心ê好滋味。我tī台灣出世，tī台灣大漢，我上kài kah意--ê當然是台灣ê好食mi̍h，我上愛食--ê是台灣tshuah冰，因為tshuah冰有我tī tsit塊土地ê生活記持，有台灣文化美麗ê色水。



「一頓久久，兩頓sio拄」，台灣tshuah冰為你治iau，為你thap空縫，為你ê熱--人加添濟濟ê歡喜！       

                                                       





演講稿專欄，本文使用教育部推薦漢字kap臺灣閩南語羅馬字拼音方案。

台文通訊BONG報303期，2019年6月出刊。



--------------------------------------------


歡迎捐款贊助　李江却台語文教基金會　（捐款thang抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。







◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
