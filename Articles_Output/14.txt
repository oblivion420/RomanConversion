台文通訊BONG報: 波士尼行跤花
作者：阿表

翁某兩人ná食早起頓，ná看外頭ê落雪。一路tuì昨hng ê CDU選舉phànn談到波士尼ê Max——阮tī波士尼露營tn̄g拄ê黃金獵犬——m̄知影伊有hōo露營店東變做烘肉--無……阮翁聽了，大聲「Nein」一聲koh笑kah kiōng-beh buē喘khuì。因為，我tī hia beh一禮拜ê時間，逐日lóng tùi Max講：「Mann, du siehst sehr lecker aus.」（夭壽骨，你看--起-來實在是太好食款--ah。）

Tī阮beh離開露營區ê hit日，店東用kài標準ê德語笑tuì我講「阮是Muslim，無食狗。」徛tī櫃台算siàu ê阮翁笑kah khōng跤翹。 因為伊早就知影店東規家伙仔lóng ē-hiáu講德語，m̄是kan-na緣投少東一个人ē-hiáu講niā-niā。 發現家己失體面，我趕緊tuì店東講我無食狗肉……。店東笑講，經過tsit幾日ê觀察，伊知影我是一个愛護動物ê人；iáu-m̄-koh，第一擺聽著我án-ne講，伊ê心臟tsiânn實是tiô一下tsiok大下--ê。

Tsit擺ê經驗hōo我koh liū一擺lán祖先所分享ê智慧：「Tsiūnn山看山勢，入門看人意。」並更加張持lán人「môo-honn龜粿粽，紅包隨你送」ê趣味，聽tī別人ê耳空內是掛骨koh刺tsha̍k ê 代誌。

今仔日ná食早起頓，ná看落雪，ná phànn談人生路上ê肥底。

我笑tuì阮翁講，2019年ê大暑，我起手寫台文，tī hit當時濟濟人ē kā我講真濟故事。Tsia-ê故事suah hōo我對家己所做ê代誌起躊躇。

M̄-koh，見擺ê躊躇lóng ē hōo我想著lán tī前南斯拉夫旅行所tn̄g拄ê朋友。親像，lán tī餐廳tn̄g拄著buē-hiáu講德語也buē-hiáu講英語ê工作人員hām濟濟前一秒談斯洛綿語（Su-lo̍k-biân-gí，Slovene，『斯洛維尼亞語』），下一秒sueh意大利語，越tńg身講英語、ke行一步話德語，se̍h一下頭做伙談前南斯拉夫ê「國語」。

Tsit个現象tī前南斯拉夫聯邦ê國家，m̄是kan-na ē-tàng tī序大人ê身軀頂看--著，tsit个現象tī濟濟少年囡仔ê身軀頂mā看ē著。

想著tsia，hām我只有短短緣份ê生份人，hia-ê m̄管熟sāi iah是無熟sāi ê人ê建議，全部就放in自由，buē一直想beh kā in ê建議sǹg tī心肝蒂--ah。Kā tsia-ê khiú-khiú-la̍k-la̍k過siàu hōo流水了後，我對所有ê涼khiang仔話就buē koh kha̍p-buē著就起凊nah來舞死家己。反顛倒更加清心bī tī台文ê世界。


#海外台文專欄，本文使用教育部推薦漢字kap臺灣閩南語羅馬字拼音方案。台文通訊BONG報328期，2021年7月出刊。--------------------------------------------歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。

作者：阿表翁某兩人ná食早起頓，ná看外頭ê落雪。一路tuì昨hng ê CDU選舉phànn談到波士尼ê Max——阮tī波士尼露營tn̄g拄ê黃金獵犬——m̄知影伊有hōo露營店東變做烘肉--無……阮翁聽了，大聲「Nein」一聲koh笑kah kiōng-beh buē喘khuì。因為，我tī hia beh一禮拜ê時間，逐日lóng tùi Max講：「Mann, du siehst sehr lecker aus.」（夭壽骨，你看--起-來實在是太好食款--ah。）Tī阮beh離開露營區ê hit日，店東用kài標準ê德語笑tuì我講「阮是Muslim，無食狗。」徛tī櫃台算siàu ê阮翁笑kah khōng跤翹。 因為伊早就知影店東規家伙仔lóng ē-hiáu講德語，m̄是kan-na緣投少東一个人ē-hiáu講niā-niā。 發現家己失體面，我趕緊tuì店東講我無食狗肉……。店東笑講，經過tsit幾日ê觀察，伊知影我是一个愛護動物ê人；iáu-m̄-koh，第一擺聽著我án-ne講，伊ê心臟tsiânn實是tiô一下tsiok大下--ê。Tsit擺ê經驗hōo我koh liū一擺lán祖先所分享ê智慧：「Tsiūnn山看山勢，入門看人意。」並更加張持lán人「môo-honn龜粿粽，紅包隨你送」ê趣味，聽tī別人ê耳空內是掛骨koh刺tsha̍k ê 代誌。今仔日ná食早起頓，ná看落雪，ná phànn談人生路上ê肥底。我笑tuì阮翁講，2019年ê大暑，我起手寫台文，tī hit當時濟濟人ē kā我講真濟故事。Tsia-ê故事suah hōo我對家己所做ê代誌起躊躇。M̄-koh，見擺ê躊躇lóng ē hōo我想著lán tī前南斯拉夫旅行所tn̄g拄ê朋友。親像，lán tī餐廳tn̄g拄著buē-hiáu講德語也buē-hiáu講英語ê工作人員hām濟濟前一秒談斯洛綿語（Su-lo̍k-biân-gí，Slovene，『斯洛維尼亞語』），下一秒sueh意大利語，越tńg身講英語、ke行一步話德語，se̍h一下頭做伙談前南斯拉夫ê「國語」。Tsit个現象tī前南斯拉夫聯邦ê國家，m̄是kan-na ē-tàng tī序大人ê身軀頂看--著，tsit个現象tī濟濟少年囡仔ê身軀頂mā看ē著。想著tsia，hām我只有短短緣份ê生份人，hia-ê m̄管熟sāi iah是無熟sāi ê人ê建議，全部就放in自由，buē一直想beh kā in ê建議sǹg tī心肝蒂--ah。Kā tsia-ê khiú-khiú-la̍k-la̍k過siàu hōo流水了後，我對所有ê涼khiang仔話就buē koh kha̍p-buē著就起凊nah來舞死家己。反顛倒更加清心bī tī台文ê世界。 #海外台文專欄，本文使用教育部推薦漢字kap臺灣閩南語羅馬字拼音方案。台文通訊BONG報328期，2021年7月出刊。--------------------------------------------歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
