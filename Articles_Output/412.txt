台文通訊BONG報: 都會自然生態公園功能
蠻野講堂 https://reurl.cc/0oAEKo
#棲地復育台語講座 專欄，本文使用教育部推薦漢字kap臺灣閩南語羅馬字拼音方案。台文通訊BONG報322期，2021年1月出刊。 --------------------------------------------歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
主講／吳怡蒨記錄／蔡天享編按：本文是2020/11/19棲地復育台語講座「都會自然生態公園功能」講座摘要記錄，講者是荒野保護協會棲地組ê吳怡蒨委員。台灣蠻野心足生態協會舉辦ê「蠻野講堂」tuì 2019年3月份起kap李江却台語文教基金會合辦規劃有關生態環境議題ê台語講座，歡迎逐家tī逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己ê台語棲地（tshe-tē）！詳細資料ē-tàng看「台灣蠻野心足生態協會」FB專頁。「在座ê各位，hōo我借問--leh，lín kám有ǹg望lín兜hit箍圍仔看ē著火金蛄？」Lán ê講師吳怡蒨tshím頭就án-ne問聽眾，「有！」眾人隨大聲kā回。怡蒨老師是荒野保護協會ê棲地委員，偏名號做「圓面貓」，自然名是『大葉桃花心木』，看伊號tsit款古錐掛心適ê外號，隨就感受著伊疼惜大自然ê心意。圓面貓老師提兩張相片來做比phīng，一張是台北六張犁富陽自然生態公園，樹木發了真ām，有蔭遮（ìm-jia），也有塗底塗岸ê水窟仔，窟仔內水草發kah滿sì-kè，鳥隻、魚仔kap蟲thuā lóng愛來蹛tsia，有thang bih ńg，koh有水thang lim；反倒tńg來看另外一張，是國父紀念館，本體是紅毛塗起造--ê，大埕m̄是鋪石仔，就是khōng紅毛塗，sì-kè白青青，無啥樹木，無遮無tsa̍h，動物tio̍h-ài曝日沃雨，免講mā m̄來。Lán人大大細細不時tī公園內面歡喜散步iah是做體操，鳥仔kap別項動物，kám ē-tàng親像lán人án-ne，自由自在tī公園內過日？Lán ài按怎做tsiah ē-tàng做kah án-ne？台北市青年公園來來去去濟濟款ê鳥隻，有háu聲「khóo khóo khóo」ê苦雞母（白面仔、『白腹秧雞』）、tsiânn gâu掠魚ê釣魚翁（魚狗、『翠鳥』）、半空中leh jiok beh食細隻鳥仔ê粉鳥鷹（『鳳頭蒼鷹』）、食田園內底歹蟲ê白翎鷥（『白鷺鷥』）kap叫聲「kho̍k kho̍k kho̍k」親像和尚leh kho̍k kho̍k魚ê花仔和尚（『五色鳥』），tsia-ê鳥仔仝一日tī青年公園lóng看--著，表示hia ê生態維持了tsiânn好，百百款ê鳥仔tsiah beh來tsia出入。Beh起造tsit款自然生態公園，去除外來種是代先ài做ê khang-khuè，外來種tsiânn gâu生湠，侵犯lán在地ê原生種，搶水、搶日頭光、搶食si̍t koh搶釘根ê地盤。公園外來ê植物khah tsia̍p看--著--ê是『銅錢草』、『水芙蓉』、『象耳澤瀉』hām『小花蔓澤蘭』。以『銅錢草』來講，民眾原底kā種tī厝內，若發了siunn大盆，有一寡人就kā提去tàn公園。伊ê huâinn（莖） tsiânn gâu生湠，有才調按tsit爿ê路邊塗跤底鑽kah tuì對面爿去，beh清，tio̍h-ài huâinn掛塗kā挖--起-來，真正費氣，sian清to清bē了。啊若外來ê動物，有『美洲螯蝦』、『泰國鱧』、南洋tāi仔（『吳郭魚』）、巴西龜hām pùn-sò魚（『琵琶魚』）。『美洲螯蝦』有兩支ài tsiān ê大跤管，tī水--裡趖ê時，若tn̄g著水草kā擋著路，就使跤管kā水草剪kah清氣tam-tam，致使其他khah軟弱ê動物無遮tsa̍h ê所在，ē hōo別款動物kā食--去；『美洲螯蝦』mā真韌命，熱--人ê時，tī塗--裡sì-kè挖空，bih leh秋凊，bē hōo熱--死，所以就愈湠愈濟，危害別款生物，尤其是本土種。去除外來種是tsiânn厚工ê代誌，sù常ài làm塗落去做，tse tio̍h-ài倚靠公民團體來tàu-sann-kāng，譬論講，荒野保護協會負責維護富陽公園kap青年公園，火金蛄志工隊來幫贊榮星公園。榮星公園改造了後，有來台灣過境的『黃眉黃鶲』，tse tsiânn罕得看；也有復育成功閃閃爍爍ê火金蛄，m̄-nā一般市民ē來看，連行動無方便坐輪椅ê民眾mā來，m̄免盤山過嶺去山頂看——tsit款ê光景，是圓面貓老師上感心--ê。製作人工浮島是自然生態公園另外ê一个要項，浮島ê基礎是用十外枝大箍竹仔縛做一台棑仔，竹仔kiau竹仔中ng ê空縫kā鋪培養塗，煞尾仔tsiah種樹栽。Suà--落-去kā浮島囥入去水窟仔內，浮tī水面，hōo離草埔一塊仔，等浮島ê樹栽發kuân，鳥隻ē飛來tsia歇睏kap pū卵生湠，免驚塗跤頂ê狗仔ē來kā鳥仔卵食--去。Koh再講，樹根ná發ná伸落去水--裡，tsiânn做魚仔、蝦仔kap蟲thuā nǹg鑽討食ê世界，細菌ē分解鳥仔放ê屎尿有機成份，水m̄-nā有循環koh變清，tse就是奧妙ê生態浮島--ah！上落尾，圓面貓老師主張政府ài訂自然生態公園管理專法，有法規tsiah ē-tàng管理，mā ài有人執行tsia-ê法規，來限制人為烏白種植物、亂放生、製造光害kap噪音。俗語講：「也tio̍h神，也tio̍h人。」倚靠大自然ê演化力量以外，ǹg望lán逐家做伙來做棲地志工，手ńg pih--leh，tuè圓面貓老師來去公園斬除外來種，維持都市自然公園生態之美！蠻野講堂 https://reurl.cc/0oAEKo#棲地復育台語講座 專欄，本文使用教育部推薦漢字kap臺灣閩南語羅馬字拼音方案。台文通訊BONG報322期，2021年1月出刊。 --------------------------------------------歡迎捐款贊助　李江却台語文教基金會　（捐款thang抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你ê定期捐款，逐個月捐助NT$200以上，lán做伙來推動復振台灣語文ê事工，歡迎利用劃撥、電匯、信用卡、郵局『存簿儲金自動轉帳』扣款iah是線頂捐款、現金贊助。◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
主講／吳怡蒨
記錄／蔡天享


「在座ê各位，hōo我借問--leh，lín kám有ǹg望lín兜hit箍圍仔看ē著火金蛄？」Lán ê講師吳怡蒨tshím頭就án-ne問聽眾，「有！」眾人隨大聲kā回。怡蒨老師是荒野保護協會ê棲地委員，偏名號做「圓面貓」，自然名是『大葉桃花心木』，看伊號tsit款古錐掛心適ê外號，隨就感受著伊疼惜大自然ê心意。

圓面貓老師提兩張相片來做比phīng，一張是台北六張犁富陽自然生態公園，樹木發了真ām，有蔭遮（ìm-jia），也有塗底塗岸ê水窟仔，窟仔內水草發kah滿sì-kè，鳥隻、魚仔kap蟲thuā lóng愛來蹛tsia，有thang bih ńg，koh有水thang lim；反倒tńg來看另外一張，是國父紀念館，本體是紅毛塗起造--ê，大埕m̄是鋪石仔，就是khōng紅毛塗，sì-kè白青青，無啥樹木，無遮無tsa̍h，動物tio̍h-ài曝日沃雨，免講mā m̄來。

Lán人大大細細不時tī公園內面歡喜散步iah是做體操，鳥仔kap別項動物，kám ē-tàng親像lán人án-ne，自由自在tī公園內過日？Lán ài按怎做tsiah ē-tàng做kah án-ne？台北市青年公園來來去去濟濟款ê鳥隻，有háu聲「khóo khóo khóo」ê苦雞母（白面仔、『白腹秧雞』）、tsiânn gâu掠魚ê釣魚翁（魚狗、『翠鳥』）、半空中leh jiok beh食細隻鳥仔ê粉鳥鷹（『鳳頭蒼鷹』）、食田園內底歹蟲ê白翎鷥（『白鷺鷥』）kap叫聲「kho̍k kho̍k kho̍k」親像和尚leh kho̍k kho̍k魚ê花仔和尚（『五色鳥』），tsia-ê鳥仔仝一日tī青年公園lóng看--著，表示hia ê生態維持了tsiânn好，百百款ê鳥仔tsiah beh來tsia出入。

Beh起造tsit款自然生態公園，去除外來種是代先ài做ê khang-khuè，外來種tsiânn gâu生湠，侵犯lán在地ê原生種，搶水、搶日頭光、搶食si̍t koh搶釘根ê地盤。公園外來ê植物khah tsia̍p看--著--ê是『銅錢草』、『水芙蓉』、『象耳澤瀉』hām『小花蔓澤蘭』。以『銅錢草』來講，民眾原底kā種tī厝內，若發了siunn大盆，有一寡人就kā提去tàn公園。伊ê huâinn（莖） tsiânn gâu生湠，有才調按tsit爿ê路邊塗跤底鑽kah tuì對面爿去，beh清，tio̍h-ài huâinn掛塗kā挖--起-來，真正費氣，sian清to清bē了。

啊若外來ê動物，有『美洲螯蝦』、『泰國鱧』、南洋tāi仔（『吳郭魚』）、巴西龜hām pùn-sò魚（『琵琶魚』）。『美洲螯蝦』有兩支ài tsiān ê大跤管，tī水--裡趖ê時，若tn̄g著水草kā擋著路，就使跤管kā水草剪kah清氣tam-tam，致使其他khah軟弱ê動物無遮tsa̍h ê所在，ē hōo別款動物kā食--去；『美洲螯蝦』mā真韌命，熱--人ê時，tī塗--裡sì-kè挖空，bih leh秋凊，bē hōo熱--死，所以就愈湠愈濟，危害別款生物，尤其是本土種。

去除外來種是tsiânn厚工ê代誌，sù常ài làm塗落去做，tse tio̍h-ài倚靠公民團體來tàu-sann-kāng，譬論講，荒野保護協會負責維護富陽公園kap青年公園，火金蛄志工隊來幫贊榮星公園。榮星公園改造了後，有來台灣過境的『黃眉黃鶲』，tse tsiânn罕得看；也有復育成功閃閃爍爍ê火金蛄，m̄-nā一般市民ē來看，連行動無方便坐輪椅ê民眾mā來，m̄免盤山過嶺去山頂看——tsit款ê光景，是圓面貓老師上感心--ê。

製作人工浮島是自然生態公園另外ê一个要項，浮島ê基礎是用十外枝大箍竹仔縛做一台棑仔，竹仔kiau竹仔中ng ê空縫kā鋪培養塗，煞尾仔tsiah種樹栽。Suà--落-去kā浮島囥入去水窟仔內，浮tī水面，hōo離草埔一塊仔，等浮島ê樹栽發kuân，鳥隻ē飛來tsia歇睏kap pū卵生湠，免驚塗跤頂ê狗仔ē來kā鳥仔卵食--去。Koh再講，樹根ná發ná伸落去水--裡，tsiânn做魚仔、蝦仔kap蟲thuā nǹg鑽討食ê世界，細菌ē分解鳥仔放ê屎尿有機成份，水m̄-nā有循環koh變清，tse就是奧妙ê生態浮島--ah！

上落尾，圓面貓老師主張政府ài訂自然生態公園管理專法，有法規tsiah ē-tàng管理，mā ài有人執行tsia-ê法規，來限制人為烏白種植物、亂放生、製造光害kap噪音。俗語講：「也tio̍h神，也tio̍h人。」倚靠大自然ê演化力量以外，ǹg望lán逐家做伙來做棲地志工，手ńg pih--leh，tuè圓面貓老師來去公園斬除外來種，維持都市自然公園生態之美！

蠻野講堂 https://reurl.cc/0oAEKo


#棲地復育台語講座 專欄，本文使用教育部推薦漢字kap臺灣閩南語羅馬字拼音方案。
台文通訊BONG報322期，2021年1月出刊。

--------------------------------------------


郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會
◎逐個月贊助本會（台文通訊BONG報發行單位）NT$200（iah是逐冬NT$2,400）以上，做伙支持基金會事工kap雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據ē-tàng做『列舉扣除額』抵稅ê用途。
