台文通訊BONG報: 蠓仔香敆蠓仔
▍蠓仔香敆蠓仔
作者： 黃桂蘭



伊甸園个警告，早就袂記矣 

無法度阻擋迷惑 

偷偷仔鼻你身軀个芳味 

飛過巴別塔是我一生个夢 

使弄親成五十做伙來 

佇頂面飛來飛去 

痛過一層閣一層，下跤 

火薰个麝香予我个意志愈來愈強 

明知仔 

留戀是一條無回頭个路

硫磺噴--出个煙霧是一座譀古之城 

衝出衝入 

崩--落-來个進前

我先墜落地獄
