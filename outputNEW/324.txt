台文通訊BONG報: 台灣生態悲喜曲
周定邦

1.玉山紅心柏白木林
佇斑芝共天
  織做白綿綿个雲 了後
佇苦苓仔共風
  染做茄仔色个海 了後

一聲雷  霆 
Hmh醒3952公尺懸 个
  Khut強

紅心柏踏佇 Bunun傳說个胸坎
走揣天使个目屎

承無雨水个  Ú-súi（雨水）
堅心khàng過一粒一粒刺心个
  火kho͘
煞 hông lia̍p做一鉎一鉎
  Lâm雪个石膏尪仔
毋願    共目屎kǹg做一kuāⁿ
  Mo͘h 甲吐血个
  蕊志

規山坪（phiâⁿ） 呸 甲 攏是
  春天个 粕
哀嘆个 puh-íⁿ聲
Huân 佇雪--裡
Li̍h線逝 个 khut強 齊
  Sui--去

Ǹg望  ǹg望
Ǹg望ǹg望來挵門
Hō͘ 阮一滴天使个目屎
阮就欲亭亭
共玉山 徛甲
  青青青

2.七股內海

Lò跤鳥仔 那踏蹺（曲）陣
共跤插入地心一萬兩千里
一枝一枝kho͘做 
  青山港汕
  網仔寮汕
  頂頭額汕
烏肚鳥仔穿一軀「天鵝湖」
佇水筆仔、海茄苳牽甲青ling-ling 个    

網仔kuè--裡
  跳
  浪漫

掛放送頭个耳仔
恬恬徛佇風--裡
聽  lā-pue講古
時速五十khí-lo͘h 个 往過
盤海過湧  八千里
像入銃籽个掃射
淹崁台江3000年

古早古早
阮阿祖个阿祖个阿祖个阿祖

白鴒鷥  暗光仔
Bú-lōng千六甲烏khâm-khâm 个
  驚惶
崎目仔    kō͘秒速三米八个
Huah-hiu  走去giú嚨喉鐘仔
Khōng-khiang仔  共翼股ut做
  鑼  拍  鼓  挵
Kin鰗鰡拍 蛇拳
海和尚    像tsǹg-ku̍t仔機
共四五尺深个大悲咒
夯甲一ìng一ìng
毋知死个 tuā-kóng-sian
學烏旋風李逵  佇 𪜶 个跤tâng
  舞  雙斧
Lô͘-tsî 佇徛棚仔頂
Phi衫  欣賞一齣古nó͘-sū古个
  內海風雲

古早古早
阮阿祖个阿祖个阿祖个阿祖

3.南路鷹世紀傳奇

落山風娶 阮一路落南
恆春半島leh叫--guán
翻頭
故鄉是pha-hng 个記持
五千外里長，十khí-lo͘h闊个堅心
Thn̂g種敆死亡
佇翼股 滾liòng

日頭酒醉  the 佇紅霞个胸坎
月娘沓沓仔徛佇 尻脊
借一phiàn相思林
目，喙，爪，翼
Kō͘ 上飄个ê khut勢
像流星佇ī恬个ê天河
利劍个ê目神
拆食就ō͘-tīng，蛤仔，夜pô阮n个ê面是一首死亡

合h共ā堅心絞做一káng
  龍捲風
Pha-kho͘  tshìng-kuân
Tshìng-kuân  pha-kho͘
紮規身軀  sa-bí-sí
飛
飛飛
飛飛飛飛
飛過茫个ê大海
飛飛飛飛
飛飛
飛
飛到祖靈kho͘--guán个ê所在

Mâ年春分 阮n會ē轉--來
獵銃阮n欲h用一支hō͘時間tiāⁿ--个ê爪共ā am个ê銃子
  Sai還--恁

1. 玉山紅心柏：玉山圓柏。2.Lò跤鳥仔：『高蹺鴴』。3.烏肚鳥仔：『黑腹燕鷗』。4.lā-pue：『黑面琵鷺』。5.暗光仔：『夜鷺』。6崎ā目仔：『角眼沙蟹』閣h號做「沙馬仔」。7.khōng-khiang仔：『彈塗魚』。8.海和尚：『和尚蟹』。9.tsǹg-ku̍t仔機：鑽掘機。10.tuā-kóng-sian：『招潮蟹』。11.lô͘-tsî：『鸕鶿』。12.徛棚仔：蚵个ê一種。13.南路鷹：灰面鷲。

（這篇是2011年阿却著h獎作品）
