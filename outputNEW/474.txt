台文通訊BONG報: 夜市仔个算命擔
▍夜市仔个算命擔 

作者：林益彰

阿爹講阮 个貴人攏踮佇頂港 

新个 ǹg望充滿未知 

別人眼中孤單分明个城市 

走揣个過程攏是歡喜 

因為阮將艱苦攏揹佇 kha-tsiah-phiann 

彼是因為失去个心態變無仝 

回頭看這段路頭 

成功抑是拍ka-la̍uh 

無下港个基礎hām跤步 

按怎有上北个路途 

一路上北，tsia̍p-tsia̍p 

回頭看南部，不是留戀 

是直覺个 khuà念 

阿爹講阮 个貴人攏踮佇頂港 

算命先个話語大過本地敆所在 

自從行出夜市仔个算命擔 

高速公路个景色 

阮已經真久無見過落南个花蕊 

佇一个塗豆大个島嶼內底
