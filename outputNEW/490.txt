台文通訊BONG報: BMW倒退嚕
王昭華

嘿 拜請 拜請
淡水河 倒爿岸
八里坌 觀音山
夜總會 鬼相娶
中山高 西濱沿海線
林口泰山風真大


拜請--哩
淡水河 正爿岸
百六嘎大屯山
山頂出水泉
山坪福座靈骨塔
山跤好塗肉
看siáng本事大
去共土地公伯--à liù來炒

鄉親--囉
鄉親你石門北海岸
富貴角燈塔
第一選區上邊--a
核電廠 做隔壁
想--著敢 袂驚
十八王公真靈siàⁿ
有求必應 毋知有幾條命

燒燒--ê是肉粽 上tshiⁿ--ê是海產 
圓圓--ê是鐵卵 四角--ê Abura-agei（『阿給』） 
規包--ê是魚酥 咱 毋願拜旺旺

尖喙--ê是雞--囉 
做雞就愛 tshíng 做人就愛 反 
出來反 遮有猛
扁嘴--ê是番鴨 
七月半鴨仔配龍眼 
規隻捧 hông食 
家己人煞無tè揀

拜請 拜請 拜請 拜請
阮 這區啊 選著吳育昇彼个m̄-tsiâⁿ囝
公義急先鋒 有影抑無影 有影就喝三聲
無影 無影 無影

俺公啊對阮 有啊有交代
叫咱 彼立委 m̄-thang烏白來
膨啊伊都膨啊 霸啊我就罷免
BMW是加一台

草埔啊跑馬啊 草仔青青 
草埔啊路上 草仔掛墘
有力个公民是 愛行動！
無力个公民是 據在人舞弄
弄伊都弄過橋 喔喔喔

獻紙來你嘛連署--去-喔 獻紙來連署 毋免閣燒錢--喔
獻紙來你嘛連署--去-喔 獻紙來連署 罷免較規氣--喔
行伊都行過橋 喔喔喔

憲法133 敆伊削 iáu-khah硬斗个第二階段
13％  咱繼續拚
俺公對民意代表袂當凊彩i咱án就咱án就送伊過橋--喔

草埔啊跑馬啊 草仔青青 
草埔啊路上 草仔掛墘
个力ê公民愛ài行動！
个力ê公民是 據在人舞弄
都to弄過橋 喔喔喔

獻紙嘛mā連署--去-喔 獻紙來連毋m閣oh燒錢--喔
獻紙嘛mā連署--去-喔 獻紙來連署 較ah規氣--喔咱án就咱án就送伊過橋

（作品佇tī http://blog.roodo.com/cit_lui_hoe/archives/25933226.html）
