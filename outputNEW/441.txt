台文通訊BONG報: 捐血了後袂 kian-kuaⁿ 閣仝款親像一尾活龍
楊照陽

三十六冬前第一擺捐血，是佇台南二王營區硩做裝甲砲兵个時陣。

有一日是假日，我拄好輪著1/3留守之1。過中晝了後，連長趁集合部隊个時陣。宣佈講：「捐血中心有敲電話來拜託，講附近个縱貫公路發生連環車禍，愛緊急輸送血、需要大量O型个血。問看有人自願欲捐血--無？若有捐血个人，ē-sái歇榮譽假一工。」


Hit-tang-tsūn，我hām五六个志願欲捐血个兵仔，去坐一台衛生連个畚斗車。崁車个車崁个青布帆兩爿邊--a，有各別噴一个大紅十字，坐去台南市捐血中心捐血。轉--來了後，我嘛無親像別人，去請欲歇榮譽假一工，因為我認為這親像濾牛奶便便仝款，欲 ti̍h隨時會製造--出-來，無啥了不起个代誌。

第二擺了，會開始捐血無停煞个因由，就是三十年前，我个某明秀--à生頭一胎个查某幼嬰仔阿欣，煞子宮直直流血袂止，自營个婦產科醫生叫我家己去捐血中心領血，我遮知影捐血个重要性。因為，hit-tsūn 个時勢，無tè提著血，愛靠真濟坐踮台中病院大廳等賣血个血牛，聽講一擺愛用一、兩千kho͘去買血。

佇逐擺三个月硩固定捐全血个期間，嘛有沓沓仔去了解捐血小板个常識，但是時間个都合歹配合，因為我家己硩做烏手仔个加工事頭，尤其是做散事仔个 khang-khuè，tin-tin-tang-tang 閣 tang-tang-tau-tau bē-sái烏白走，而且人客冬時欲來嘛 袂按算--ê，若蹛遠路閣久久遮來一擺个人客，遇著揣無人，tsit-lō 枵鬼生理會驚人客làng-káng溜suan--去。

所以，對捐血小板，無專心去注文來斟酌了解，一直捐全血到第104擺，去接著中心講解捐血小板个電子批，遮想講來去捐看māi！看捐了後身體有啥閣樣--無？結果捐到焦ⁿ 2012年11月20已經258擺，人仝款是金光tshiâng-tshiâng滾，無啥舂差--著，所以心內暗暗下定決心，欲繼續捐到所限制个年紀六十五歲，當然愛有活到hit-tang-tsūn，有健康个「龍體」閣無意外死亡，而且血液有達到捐血中心需求个標準，遮 會當達成目標。
佇ī這t段數十个ê捐血歷程，上趣味--ê阮n 87个ê老母－寶玉--ā。攏g講：「夭壽失德--o͘h！一擺遐h濟血，都o軟跤、堅（肉）kuaⁿ--去-ah！猶u有元通g拚做外事个ê事頭，後擺年久月深毋̄知有啥不良後果…等破个ê龜ló鱉ló个ê齣攏g走走--出來-，hit-tang-tsūn欲h按怎？」

我隨應講：「都o遐h矣h！無問題就是無問題--啊！Iá-koh硩h驚啥空仔个ê代誌嘛ā ē-sái阮n某明秀--à，問看有問題--無嘛ā仝款siah-siah叫，親像一尾活龍毋̄是賰一支彼t款活龍！」
