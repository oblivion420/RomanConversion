2019 . 08 . 08 《 臺語 講 世事 》 ： 中元普渡
一 、 看 新聞 講臺 語
1 . 華語 ： 農曆 7 月初 一 ， 家家戶戶 門口 擺 上 供桌 ， 招待 鬼門 開 後 放風 的 好兄弟 。
臺語 ： 舊曆 7 月初 一 ，
Kū-li̍k 7 gue̍h tshe-it ,
逐个 人兜 攏佇 門口 排 拜桌 ，
ta̍k-ê lâng-tau lóng tī mn̂g-kháu pâi pài-toh ,
招待 鬼門 開了
tsiau-thāi kuí-mn̂g khui liáu
出來 𨑨迌 的 好兄弟仔 。
tshut-lâi tshit-thô ê hó-hiann-tī-á .
﹡ 『 家家戶戶 』 ， 咱 講 「 家家戶戶 ke-ke-hōo-hōo 」 嘛是 會使 。
這馬 是 欲 強調 「 逐个 人兜 ta̍k-ê lâng-tau 」 。 咱 咧 招 觀眾 朋友 共 「 逐 ta̍k 」 轉來 。
﹡ 拜桌 pài-toh ： 拜拜 咧 用 的 彼塊 桌 ， 號做 「 拜桌 」 。
也 有人 講 「 尪架桌 ang-kè-toh 」 ， 「 神桌 sîn-toh 」 ，
「 佛桌 hu̍t-toh 」 ， 「 神明桌 sîn-bîng-toh 」 攏會使 。
『 放風 』 意思 袂輸 亻 因 去 夆 關起來 ， 這馬 共 放出來 。
咱 講 「 鬼門 開 」 ， 所謂 的 舊曆 ７ 月初 一 就 開 ， 予 亻 因 出來 𨑨迌 的 好兄弟仔 。
﹡ 為啥物 欲 講 「 好兄弟 」 ？
咱 一般 對 「 鬼 」 ， 抑是 講 咱 較 無了解 的 物件 ，
過去 的 人 足濟 禁忌 （ kìm-khī / kī ） ， 無啥愛 講 。
若是 講 「 孤魂野鬼 」 ， 「 無主 的 啥物 」 怪怪 ， 敢若 莫 遐 生疏 窵遠 ( tiàu-uán ) ，
亻 因 嘛 佮 咱 仝款 ， 敢若 家己 的 好兄弟仔 。
哪會 無 「 好 姊妹仔 」 ， 可能 是 外口 攏 羅漢跤仔 咧 流浪 ， 較濟 無主 的 ， 查埔的 較濟的 款 。

2 . 華語 ： 享受 一頓 飽 餐 ， 有的 人家 門口 ， 還 有 這 盞 『 普渡公 燈 』 ，
要 為 好兄弟 們 指引 道 ( 路 ) 。
臺語 ： 好好仔 食 一頓 ，
Hó-hó-á tsia̍h tsi̍t-tǹg ,
有的 人兜 門跤口 ，
ū ê lâng-tau mn̂g-kha-kháu ,
閣有 這 葩 「 普渡公 燈 」 ，
koh-ū tsit pha 「 phóo-tōo kong-ting 」 ,
欲 共 好兄弟仔 𤆬路 。
beh kā hó-hiann-tī-á tshuā-lōo .
﹡ 『 享受 一頓 飽 餐 』
a . 「 好好仔 食 一頓 hó-hó-á tsia̍h – tsi̍t-tǹg 」 ， 抑是
b . 「 好好仔 食 一頓 hó-hó-á tsia̍h tsi̍t-tǹg 」 ， 。
☆ 彼字 「 食 tsia̍h 」 ， 有 變調 、 無 變調 ， 重點 無仝 。
a . 若是 無 變調 「 食 一頓 tsia̍h – tsi̍t-tǹg 」 ， 「 一頓 」 就是 輕聲 。
表示 強調 「 食 」 ， 彼 一頓 、 兩頓 毋是 重點 ， 你 盡量 食 ， 做 你 食 ， 無咧 講 你 食 偌濟 。
b . 若是 有 變調 「 食 一頓 tsia̍h tsi̍t-tǹg 」 ， 就是 干焦 食 這 頓 ， 無 別 頓 矣 。
﹡ 「 燈 ting 」 是 用 「 一葩 一葩 」 的 。
「 普渡公 燈 」 一般 是 彼種 較大 戶 的 人家 ， 抑是 廟 ， 較 注重 這種 的 ， 比較 較 會 有 。
﹡ 「 𤆬路 tshuā-lōo 」 的 「 𤆬 tshuā 」 ， 逐家 應該 攏會 曉 看 矣 。

3 . 華語 ： 豎 立 燈具 用 的 是 竹竿 ， 燈火 過去 用 的 是 蠟燭 、 燃 油 現在 改用 燈 泡 。
臺語 ： 欲 予 燈徛 直直 ，
Beh hōo ting khiā ti̍t-ti̍t ,
用 的 是 竹篙 ，
īng – ê sī tik-ko ,
燈火 以早 是 用 蠟燭 / 蠟條 、 燃 油 ，
ting-hué í-tsá sī īng la̍h-tsik / la̍h-tiâu , jiân-iû ,
這馬 改做 電火珠仔 。
tsit-má kái-tsò tiān-hué-tsu-á .
﹡ 『 豎 立 』 → 「 予 徛直直 hōo khiā ti̍t-ti̍t 」 ，
「 ＂ 立 在 ＂ tshāi 」 ， 像 這个 動作 ， 可能 「 徛 」 一个 時間 ， 予 伊 「 徛 」 直 一段時間 ，
袂 講 足久 足久 。
若講 欲 囥 足久 足久 ， 可能 會當 用 「 ＂ 立 在 ＂ tshāi 」 。
比如講 「 ＂ 立 在 ＂ 銅像 tshāi tâng-siōng 」 。
﹡ 蠟燭 、 蠟條 ， 較 口語 的 講 「 蠟條 」 ， 可能 有 地方 差 ， 是 仝款 的 物件 。

4 . 華語 ： 燈罩 還 有 更 古典 的 ， 用 斗笠 ， 取 能 讓 好兄弟 避 風 遮雨 的 含意 。
臺語 ： 燈 蓋 猶有 閣較 古典 的 ，
Ting-kuà iáu-ū koh-khah kóo-tián – ê ,
用 瓜笠仔 ，
īng kue-le̍h-á ,
予 好兄弟仔 有通 好 遮風 覕雨 的意思 。
hōo hó hiann-tī-á ū-thang-hó jia / lia-hong bih-hōo ê ì-sù .
﹡ 「 瓜笠仔 kue-le̍h-á 」 、 「 笠仔 le̍h-á 」 、 「 草笠仔 tsháu le̍h-á 」 。 有 幾若 種 講法 。
「 瓜 」 應該 是講 彼个 形 ， 有成 啥物 瓜 ， 當然 瓜 有無 仝款 的 形 ， 但是 一般 有較 圓 的 ，
瓜笠仔 頂面 有的是 圓形 ， 有的是 尖 形 ， 所以 有的 人講 「 笠仔 」 爾 ， 無一定 講 彼字 「 瓜 」 。
﹡ 『 避 風 遮雨 』 ， 咱 號做 「 遮風 覕雨 jia / lia-hong bih-hōo 」 。
毋是 「 閘 tsa̍h ( X ) 風 覕雨 」 。

5 . 華語 ： 整個 農曆 7 月 ， 每 到 晚 上 ， 就 要點 亮 普渡公 燈 ， 方便 夜 巡 的 好兄弟 。
臺語 ： 規个 咱人 7 月 ，
Kui-ê lán-lâng 7 — gue̍h ,
若 到 暗頭仔 。
nā kàu àm-thâu-á ,
就 愛 共 普渡公 燈 點 予 著 ，
tō ài kā phóo-tōo kong-ting tiám-hōo to̍h ,
方便 好兄弟仔 暗時 巡視 。
hong-piān hó-hiann-tī-á àm-sî sûn-sī .
﹡ 「 咱人 」 其中 一个 意思 ， 就是 『 我 們 人 』 ， 嘛是 「 舊曆 」 的意思 。
因為 過去 農村 用 舊曆 、 農曆 ， 有 新曆 出來 進前 就是講 「 咱人 」 ，
袂輸 講 欲 佮 「 新曆 」 隔開 ， 有 區別 ， 就是講 彼是 彼種 新的 ， 咱人 是 按呢 ，
是 表示 咱 過去 用 這種 的 ， 以前 攏是 用 舊曆 。
例 ： 今仔日 咱人 當時 啊 ？ 意思 就是 咧 問 講 「 今仔日 是 農曆 的 佗一工 ？ 」

二 、 講予 你 知 ： 中元普渡
◎ 舊曆 七月 十五 ： 民俗 方面
＊ 地府 好兄弟 走出來 𨑨迌
一般的 認捌 內面 會 講 ， 舊曆 七月 是 「 鬼月 」 ， 因為 彼个 時陣 ， 地府 的 好兄弟 攏會 走出來 𨑨迌 。
＊ 出門 活動 愛 特別 注意 安全
所以 佇 七月 的時陣 ， 出門 活動 ， 愛 特別 注意 安全 。
＊ 普渡 拜拜 攢 腥臊
因為 按呢 ， 逐年 舊曆 的 七月 十五 ， 咱 著愛 來 普渡 拜拜 ， 攢 足濟 腥臊 的 物件 ，
來 款待 ( khuán-thāi ) 好兄弟 。
這 是毋是 逐家 的 認捌 ？
＊ 熱人 佮 秋天 的 隔界 ， 愛 拜 「 田 神 」
佇 上早 的時陣 ， 佇咧 七月 十五 ， 攢 腥臊 ， 其實 毋是 為著 好兄弟 ， 是 因為 彼个 時陣 ，
熱人 佮 秋天 的 中央 仔 ， 逐家 愛 拜 「 田 神 」 。
＊ 農作物 收成 ， 七月 十五 跤兜 拜 祖先 佮 培墓
而且 是 農作物 收成 ， 拄好 佇 舊曆 的 七月 十五 彼个 跤兜 ， 咱 愛 拜祖 先 佮 培墓 ，
會 攢 足濟 腥臊 ， 慢慢仔 後來 演變 ， 演變 ， 變做 七月 十五 攢 腥臊 ， 是 咧 拜 好兄弟 。

◎ 宗教 意義 ： 中元 節 確實 有 特別 的 意義
☉ 佛教 ：
＊ 「 盂 蘭 盆 節 」 供養 眾 僧
佛教 Hu̍t-kàu / Pu̍t-kàu ： 「 中元 節 」 有 一个 名 ， 號做 「 盂 蘭 盆 節 」 ，
這 是 音譯 的 印度 話 ， 翻做 這个 名 。
佇 「 盂 蘭 盆 節 û-lân-phûn-tseh 」 這工 ， 佛教徒 亻 因 會 舉行 法會 ，
來 供養 眾 僧 ( kiòng-ióng tsiòng sing ) 。
＊ 功德 迴向 爸母
功德 迴向 爸母 ， 是 一个 真 歡喜 的 日子 ， 印度 文 號做 「 Ullambana 」 ，
所以 就 翻做 「 盂 蘭 盆 節 û-lân-phûn-tseh 」 ， 這 是 佛教 的 意義 。

☉ 道教 ：
＊ 地官 大帝 赦免 祖先 佮 亡魂 的 罪
＊ 孤單 的 「 枵鬼 」 攏會 走出來 揣食
所以 佇 這工 ， 愛 攢 足濟 物件 ， 好好仔 來 款待 這寡 出來 揣食 的 枵鬼 ， 予 亻 因 食 較 飽 咧 ，
這 是 道教 的 意義 。

◎ 普渡 攢 的 物件
＊ 傳統的 有 7 項 抑是 11 項 熟 的 料理
以前 無親像 咱 這馬 遮爾仔 方便 ， 攏愛 家己攢 、 家己 煮 ， 看 是 白飯 、 炒米粉 ，
抑是 炊粿 等等 ， 攏是 會使 。
＊ 現代 有 米 、 糖仔餅 、 泡麵 、 四秀仔 ， 內容 無啥 限制
這馬 普渡 進前 ， 一寡 賣場 ， 人 插插插 ， 逐家 攏 去 買物件 ， 買 便 的 。 看 是 攢 米 、 糖仔餅 、
泡麵 、 四秀仔 ， 內容 無啥 限制 。
＊ 仝款 有 禁忌 ( kìm-khī / kī ) ：
「 蕉 李 梨 」 = 「 招 你 來 」 ， 會 共 好兄弟 攏 招來
普渡 的時陣 ， 拜 果子 ， 毋通 拜 弓蕉 、 李仔 、 梨仔 ， 因為 這 三 字 合起來 唸 是 「 招 你 來 」 ，
佇 普渡 的 這工 ， 會 共 好兄弟 招來 。
＊ 保庇 平安 佮 添福 報 ， 誠心誠意 較重 要
過去 咱 講 鬼月 ， 規个 舊曆 七月 ， 逐家 攏 足 緊張 的 ， 做 這 嘛無 適合 ， 做 彼 嘛無 適合 。
但是 這馬 逐家 慢慢 有 這个 觀念 ， 舊曆 七月 ， 其實 是 一个 歡喜 月 ， 感恩 月 ， 只要 保庇 平安 佮 添福 報 ， 誠心誠意 較重 要 。

◎ 語詞
． 咱人 lán-lâng ： 這馬 較 少年的 較 無咧 用 ， 逐家 攏 照 字 「 舊曆 」 、 「 農曆 」 按呢 爾 ，
毋知影 過去 有 這種 講法 。
． 舊曆 kū-li̍k ： 就是 「 咱人 」 ， 因應 「 新 」 的 ， 所以 講 「 舊 」 的 。
． 普渡 phóo-tōo
． 「 腥臊 tshenn / tshinn-tshau 」 的 「 臊 tshau 」 ，
佮 「 臭臊 tshàu-tsho 」 的 「 臊 tsho 」 仝 字 ， 無仝 音 。
． 四秀仔 sì-siù-á ： 進前 豐 惠 老師 捌看 過 一間 店 ， 亻 因 的 包裝 寫 講 ：
因為 過去 攏 用 四 格 的 盤仔 ， 貯 一寡 糖仔餅 ， 四秀仔 ， 食 𨑨迌 彼種 的 ，
就有 人講 敢若 是 四 格 有 四項 ， 真 幼秀 的 物件 。 因為 盒仔 是 四 格 的 。
． 作田人 tsoh-tshân-lâng ：
愛 較 注意 的 是 這个 「 工作 kang-tsok 」 的 「 作 tsok 」 文言 音 ，
另 一个 白話音 「 作 tsoh 」 ， 「 作田人 tsoh-tshân-lâng 」 。
★ 做 tsò / tsuè ： 一般 攏是 較 用 佇 彼種 足 具體 ， 可能 較 直接 咧 做啥 貨 彼款 代誌 。
譬如 講 ： 做 麭 、 做衫 ， 做 總統 ， 就是 這个 「 做 」 ， 做 直接 的 職務 。
作 tsoh ： 整體 來講 較 複雜 ， 伊 毋是 一項 啥物 技藝 ， 抑是 一項 啥物款 的 技術 爾 ，
是 綜合 足濟 代誌 ， 才會 當 完成 「 作田 」 這號 代誌 。
你 欲 種稻 仔 ， 作田 這號 代誌 ， 其實 是 對頭到尾 有 足濟足濟 項 的 ， 需要 處理 ， 有 足濟 關 、
較 複雜 、 較 整體 的 。
． 跤兜 kha-tau ： 啥物 物件 的 附近 ( hù-kīn / kūn 、 hū-kīn / kūn ) 。
無一定 是 所在 ， 時間 嘛會 使用 。 時間 、 空間 攏會使 。
例 ： 這個月 跤兜 。
． 培墓 puē-bōng / bōo ： 敢若 嘛有 「 掃墓 sàu-bōng / bōo 」 。
猶有 其 它 的 講法 ： 挂紙 kuì-tsuá 、 硩墓紙 teh-bōng-tsuá 、 褪殼 thǹg-khak ，
來 表示 「 掃墓 」 的意思 。

三 、 看戲 齣 ( hì-tshut ) 講臺 語
◎ 家己 刣 ， 趁 腹內 。
Ka-kī thâi , thàn pak-lāi .
這 是 欲 刣豬 公的 款 ， 抑是 欲 刣魚 、 刣 雞 。
． 腹內 pak-lāi ： 肝 kuann 、 胃 uī 、 腸仔 tn̂g-á ， 內臟 lāi-tsōng ，
佇 遮 是 這个 意思 。
「 腹內 」 用 佇 其 它 所在 ， 閣有 其 它 的意思 。
譬如 講 ： 人 的 「 腹內 」 ， 按呢 是 表示 「 才情 」 、 「 學問 」 這方面 。
腹內無膏 ( bô-ko ) ： 就是 伊 無啥物 才情 。
這个 膏 ( ko ) 是 「 蟳仔 tsîm-á 」 的 「 膏 」 ， 親像 蟳仔 無膏 較 無好 食 ，
較 無 物件 ， 用來 遮 ， 腹內無膏 ， 表示 無啥物 學問 、 才情 。
這句話 的意思 是 「 若 有好空的 ， 就 招 熟似 的 人 鬥陣 做 。 」
例 ： 這个 生理 敢若 袂䆀 ， 我 著 招 你 ， 家己 刣 ， 趁 腹內 。

◎ 老的 老步定 ， 少年的 較 懂嚇 。
Lāu – ê lāu pōo tiānn , siàu-liân – ê khah táng-hiánn .
． 懂嚇 táng-hiánn ： 意思 是講 較少 年 ， 較 無 經驗 ， 所以 可能 𧿳𧿳跳 ( phu̍t-phu̍t-thiàu ) ，
較 袂 去 斟酌 足濟 代誌 ， 較 無注意著 一寡 啥物貨 ， 較 衝碰 ( tshóng-pōng ) ，
抑是 神經線 大條 ， 這款 意思 ， 號做 「 懂嚇 」 。 佮 年歲 可能 無 直接 的 關係 ，
有的 老的 嘛是 足 懂嚇 ， 一般 攏咧 講 少年的 。
． 老步定 ： 跤步 真 定著 ， 較有 經驗 ， 較 了解 世事 ， 咧 做代誌 ， 攏 較 穩定 ， 較 知影 欲按怎 處理 ，
較 袂 像 少年的 按呢 。

2019 . 09 . 12 《 臺語 講 世事 》 ： 平埔族 夜祭
一 、 看 新聞 講臺 語 ：
＊ 翻譯
1 . 華語 ： 一隻 隻 的 大豬 ， 是 吉貝 耍 的 西 拉 雅 人 ， 為了 感謝 祖靈 阿立母 一年 來 的 庇祐 ，
也 為了 還願 ， 特別 準備 的 ， 除了 豬 之外 ， 不能 缺 少 的 檳榔 、 米酒 等 ，
也 都 按照 傳統 儀式 ， 擺 上 檯面 。
臺語 ： 一隻 一隻 的 大隻 豬仔 ，
Tsi̍t-tsiah tsi̍t-tsiah ê tuā-tsiah ti-á ,
是 吉貝 耍 的 西 拉 雅 族人 ，
sī Kabuasua ê Siraya tso̍k-jîn ,
為著 感謝 in 的 神明 阿立母 這 一冬 的 保庇 ，
uī tio̍h kám-siā in ê sîn-bîng A-li̍p-bó tsit tsi̍t tang ê pó-pì ,
嘛 為著 欲 還願 ， 專工 攢 的 ，
mā uī-tio̍h hîng-guān , tsuan-kang tshuân – ê ,
除了 豬 ， 閣 一定愛 有的 檳榔 佮 米酒 ，
tû-liáu ti koh it-tīng ài ū ê pin-nn̂g kap bí-tsiú ,
嘛 攏 照 傳統 儀式 ， 排好 佇 桌頂 。
mā lóng tsiàu thuân-thóng gî-sik , pâi hó tī toh-tíng .
﹡ 『 一隻 隻 的 大豬 』 咱 是講 「 一隻 一隻 的 大隻 豬仔 」 。 袂使講 「 一隻 隻 」 。
﹡ 吉貝 耍 Kabuasua ： 袂使 照 漢字 讀 ，
咱 愛 照 伊 的 唸法 Kabuasua 來 讀 ， 用 羅馬字 來 寫 上 準 。
Kabuasua 的 “ b “ 是 濁音 ， 華語 無法度 寫 。
﹡ 西 拉 雅 Siraya ： 仝款 的 問題 ， 伊 族名 的 音 ， 應該 是 Siraya ，
你 若 用 漢字 寫 ， 用 華語 讀 ， 小可 有成 ， 調 無一定 完全 仝款 。
咱 若欲 看 漢字 ， 讀 臺語 音 ， 彼 音 就 走 閣較 濟 去 矣 。
咱 這个 時陣 ， 就是 用 羅馬字 的 Siraya 。
而且 這馬 咱 原住民 朋友 ， 亻 因 嘛是 攏 用 羅馬字 來 表示
﹡ 阿立母 A-li̍p-bó ： 亻 因 的 神明 號做 A-li̍p ， 彼 的 音 是 A-li̍p ，
因為 平埔 是 母系 社會 ， 所以 講 A-li̍p-bó 阿立母 ， 當然 嘛有 人 用 A-li̍p – tsóo 阿 立 祖 。
這 兩種 攏有 人講 。
除了 這 以外 ， 亻 因 有一寡 其 它 的 物件 ， 咱 可能 漢人 的 傳統 會 感覺 較 無仝款 的 ，
亻 因 會 排 可比 講 有 圓仔花 、 甘蔗葉 ， 抑是 雞髻 ( ke-kuè / kue-kè ) 花 ，
亻 因 排 的 物件 包含 遮的 物件 。

2 . 華語 ： 臺南 東 山 的 東河 里 ， 古 地名 是 吉貝 耍 ， 西 拉 雅 的 族人 ， 早年 被 遷居 到 這裡 ， 是 熟 蕃 ，
族人 向 心力 強 ， 也 將 傳統 文化 完整 保 留下 來 。
臺語 ： 臺南 東 山 的 東河 里 ， 古 地名 是 吉貝 耍 ，
Tâi-lâm Tong-san ê Tang-hô-lí , kóo tē-miâ sī Kabuasua ,
西 拉 雅 的 族人 ， 早年 去 夆 遷徙 到遮 來 ，
Siraya ê tso̍k-jîn , tsá-nî khì hông tshian-suá kàu tsia lâi ,
是 熟 蕃 ， 族人 攏 足 團結 ，
sī si̍k-huan , tso̍k-jîn lóng tsiok thuân-kiat , mā
嘛 共 傳統 文化 規个 保留 落來 。
mā kā thuân-thóng bûn-huà kui-ê pó-liû – lo̍h-lâi .
﹡ 東 山 Tong-san ： 若講 宜蘭 ， 彼是 冬 山 ( Tang-suann ) ， 是 冬瓜山 。
欲按怎 判斷 「 山 san 」 佮 「 山 suann 」 ？
譬如 講 「 草山 」 ， 彼 真正是 「 山 suann 」 ， 無毋著 。
本來 遐 就 真正 有 一粒 山 ， 咱 就 叫 伊 「 啥物 山 ( suann ) 」 。
伊 可能 對 原住民 的 音 來 的 ， 抑是 講
可比 講 「 岡山 Kong-san 」 是 日本人 號 的 名 ， 彼種 的
用 文言 音 讀 ， 就 毋是 咧 講 實際 上有 啥物 山 。
東 山 可能 毋是 一粒 山頭 ， 原本 是 Kabuasua 的 社 名 ， 落尾 才 改 做東 山 。
﹡ 熟 蕃 si̍k-huan ： 佇 遮的 意思 ， 是 過去 古早 的 講法 ， 清國 時代 彼當陣 叫 「 熟 蕃 」 。
日本人 落尾 共 亻 因 講做 「 平埔族 」 。

3 . 華語 ： 200 年來 我 們 的 祭典 ， 都 沒 有 中斷 過 ， 我 們 問 我 們 老一輩 的 ， 包括 日治 時期
皇民化 運動 時 ， 都 沒 有 被 禁止 。
臺語 ： 200 年來 阮的 祭拜 儀式 ， 攏 毋捌 斷 過 ，
200 nî lâi gún ê tsè-pài gî-sik lóng m̄-bat tn̄g – kuè ,
阮 問 阮 老一輩 的 ，
gún mn̄g gún lāu-tsi̍t-puè – ê ,
連日 治 時期 皇民化 運動 的 時 ，
liân Ji̍t-tī sî-kî Hông-bîn-huà ūn-tōng ê sî ,
嘛無 去 夆 阻礙 。
mā bô khì hông tsóo-gāi .
﹡ 儀式 gî-sik 的 儀 gî ， 阻礙 tsóo-gāi 的 礙 gāi ， 愛 有 濁音 ” g ” 。
﹡ 日本時代 ， 嘛有 人講 「 日治 時期 」 ， 日本人 統治 時期 ， 攏會使 。

4 . 華語 ： 有 了 保留 完整 的 傳統 文化 當 後 盾 ， 這裡 的 西 拉 雅 族人 ， 20 年來 一直 努力 爭取 原住民 身分 。
臺語 ： 有 保存 完整 的 傳統 文化 做靠山 ，
Ū pó-tsûn uân-tsíng ê thuân-thóng bûn-huà tsò khò-suann ,
遮的 西 拉 雅 族人 20 年來 ，
tsia ê Siraya tso̍k-jîn 20 nî lâi ,
直直 拍拚 爭取 原住民 身份 。
ti̍t-ti̍t phah-piànn tsing-tshú Guân-tsù-bîn sin-hūn .
﹡ 直直 ti̍t-ti̍t ， 愛 共 抾 轉來 用 。

5 . 華語 ： 找 回 自己 的 身分 和 歷史 ， 是 後代 子孫 給 祖靈 最好 的 禮物 。
臺語 ： 共 家己 的 身份 佮 歷史 揣轉 來 ，
Kā ka-tiám khuànn bū — khì
是 後代囝孫 予 亻 因 的 神明 佮 祖先
sī āu-tāi kiánn-sun hōo in ê sîn-bîng kap tsóo-sian
上好的 禮物 。
siōng hó ê lé-bu̍t .
﹡ 是 句型 「 共 … … 揣 轉來 」 。
﹡ 咱 平埔族 亻 因 欲 揣 亻 因 家己 的 認同 ， 身份 的確 定 ， 誠 困難 ，
這 是 真 難 苦 的 代誌 ， 語言 文化 流失 真濟 ， 咱 佇 遮 繼續 共 咱的 平埔族 朋友 加油 。

二 、 講予 你 知 ： 平埔族 夜祭
平埔族 亻 因 的 人數 比 山地 的 原住民 濟 真濟 ， 但是 因為 真濟 因素 ， 這馬 認定 有一寡 困難 ，
佳哉 佇 幾十 年前 ， 這个 認捌 開始 出來 了後 ， 真濟 平埔族 開始 走揣 in 家己 的 認同 ，
所以 希望 會當 恢復 「 夜祭 」 。
◎ 平埔族 的 身份 認定 困境
＊ 除了 邵族 佮 噶瑪蘭族 以外 ， 無 得著 官方 的 身份 認定
因為 真濟 原因 ， 語言 也好 ， 文化 也好 ， 咧 走揣 攏 真濟 困難 。
為啥物 會 按呢 ？
＊ 平埔 族人 濟 佮 地理 、 政治 因素 ， 漢化 影響 深
雖然 平埔 族人 真濟 ， 因為 亻 因 是 蹛佇 咧 西部 的 平原 頂懸 ， 所以 佮 漢人 社會 ， 抑是 佮 殖民 政府 、
外來 政府 ， 較濟 接觸 ， 閣 加上 殖民 政府 可能 會 透過 權力 控制 ， 對遮 的 文化 、 語言 等等 ，
有一寡 管制 ， 所以 因為 地理 的 關係 、 政治 因素 等等 ， 平埔族 漢化 的 影響 非常 深 ， 漢化 的 程度 非常 深 。
＊ 向望 恢復 舉辦 夜祭 ， 共 平埔族 失去 的 族群 認同 揣轉 來
雖然 身份 的 認定 有真濟 困難 ， 但是 嘛是 有 濟濟 平埔族 的 族人 ， 非常 拍拚 ， 希望 會當 共 失去 的
族群 認同 走揣 轉來 。
內面 上蓋 重要 的 是 向望 會當 恢復 舉辦 「 夜祭 」 ， 這 是 平埔族 非常 重要 的 一个 祭典 ， 一種 文化 。

◎ 平埔族 夜祭 遷徙 佮 由來 。
＊ 地點 的 遷徙 ： 嘉南 平原 → 高雄 、 屏東 佮 東部 的 花蓮
一開始 ， 夜祭 是 佇 嘉南 平原 ， 但是 漸漸仔 綴 平埔族 亻 因 遷徙 了後 ，
這馬 夜祭 嘛 走來 到 高雄 、 屏東 ， 佮 東部 的 花蓮 ， 這寡 所在 攏有 夜祭 。
＊ 臺南 頭社 ： 拄著 罩雺 ， 佇 海面 揣無 路 ， 向 先人 太祖 祈禱 ， 天頂 出現 「 白 旗仔 」 指示 。
為啥物 會 有 平埔族 的 夜祭 ？ 咱 就 愛 來講 著 「 臺南 頭社 」 。
聽講 臺南 頭社 遮的 平埔族 ， 因為 當初時 亻 因 的 祖先 來臺灣 ， 拄著 罩雺 ， 佇 海面 揣無 路 ，
平埔族 會 向 亻 因 的 先人 太祖 來 祈禱 ， 天頂 出現 白 旗仔 指示 。
這 就是 為著 欲 感念 太祖 「 夜祭 」 的 由來 。

◎ 儀式 「 漢化 」 真 嚴重
平埔族 漢化 的 程度 非常 嚴重 ， 咱 看 亻 因 的 儀式 嘛是 仝款 。
＊ 除了 用 竹仔 做的 刀 刣豬 佮 唱 古 調 、 跳舞 以外
＊ in 會 攑香 、 燒金 、 攢 牲禮 ， 有 漢人 的 文化 、 道教 的 元素 佇 內面
＊ 芋仔 代表 排灣族 ， 番薯 是 馬 卡 道 的 主食 ， 秫米 代表 客家 族群
儀式 內面 嘛是 閣有 保存 一寡 「 夜祭 」 的 部份 。

◎ 臺南 吉貝 耍 ( Kabuasua ) 部落 的 「 夜祭 」 ： 分 兩種 。
＊ 一種 是 感謝 守護神 「 阿立母 」 保庇 秋天 豐收
＊ 閣 另外 一種 是 ： 「 吼 海 祭 」 ， 有 兩个 意義 ：
1 . 「 吼 ( háu ) 海 祭 」 拜 對 海路 來 的 先人 ， 因為 彼个 時陣 ， 真濟 平埔族 的 祖先 來臺灣 ， 揣無 路 ，
非常 辛苦 。
去 海邊 求 水 來 拜祖 先 佮 神明 ← 引導 亻 因 來臺灣 的 神明
2 . 「 吼 ( háu ) 海 祭 」 欲 拜 的 是 「 海 祖 」 ， 以早 亻 因 平埔族 族人 的 先人 來到 臺灣 的時陣 ，
受著 一位 漁民 「 阿 海 」 的 幫助 佮 照顧 。
但是 有一工 ， 這位 阿 海 竟然 佇 伊 飼魚 的 池仔 內面 ， 去 予雷公敲著 ， 死亡 去 。
亻 因 就 起廟 來 共伊 紀念 ， 佇 伊 過身 的 彼工 向 大海 祭拜 ， 來 做 「 吼 海 祭 」 。
平埔族 欲 找 揣 in 家己 的 身分 非常 困難 ， 咱 佇 遮 祝福 佮 鬥相仝 ， 希望 平埔族 早日 揣著 亻 因 家己 的 文化 。

咱 若講 有機會 敢會當 參加 平埔族 夜祭 ？ 亻 因 敢有 歡迎 別人 去 參加 ？
這馬 因為 算做 是 欲 共 傳統 文化 恢復 ( khue-ho̍k ) ， 予 較濟 人 知 ， 所以 都 無像 以早 較 禁止 人參 加 ，

這馬 有較 開放 逐家 會使 去 ， 愛 去 南部 ， 像講 古早 的 小 林 村 ， 嘛是 有 夜祭 ， 像 咱 臺南 吉貝 耍 ( Kabuasua ) 這爿 ， 大內 ( Tuā-lāi ) ， 抑是 六 重 溪 ， 有 幾若 擔 ， 攏是 為著 欲 對 199X 年 到 200X 年 ， 這个 期間 為著 欲 恢復 ， 地方政府 有 動員 ， 民間 社團 嘛有 極力 欲來 爭取 舉行 過去 傳統 儀式 ， 予 閣較 濟人 知影 ， 其實 會當 參加 。

所以 若是 有 這个 福氣 ， 會當 去 參加 ， 咱 嘛是 愛 遵照 亻 因 的 程序 ， 看 亻 因 的 儀式 ， 愛 尊重 ， 彼是 足 嚴肅 的 ， 毋通 佇邊仔 ， 颺颺 吵 。

◎ 語詞 ：
． 專工 tsuan-kang ：
這馬 的 人 攏 講 「 特別 」 ， 毋是 袂使講 ， 只是 「 專工 愛 共 抾 轉來 用 。
例 ： 這个 物件 我 「 專工 」 買來 予 你 食 的 。
刁工 thiau / tiau-kang ： 「 故意 」 的意思 ， 嘛是 足 臺語 的 臺語 詞 。
． 夜祭 iā-tsè ： 因為 攏是 佇 暗時 舉行 的 ， 尤其是 攏 差不多 翻點 彼陣 ，
所以 叫做 「 夜祭 」 就是 這个 意思 。 這个 唸法 ， 逐家 愛 會曉 唸 。
按怎 是 舊曆 9 月初 五 ？ 因為 是 阿立母 ( A-li̍p-bó ) 的 生日 ， 所以 用 這工 做 大型 的 「 夜祭 」 。
． 致使 tì-sú ： 「 致到 按怎 」 嘛會使 。 逐家 愛 抾 轉來 用 。
． 活跳 ua̍h-thiàu ： 這馬 的 運動 攏 足 「 活跳 」 的 ， 佮 「 真活 動 」 差不多 意思 。
咱 有 欲 表現 彼个 「 活力 」 的意思 ， 用 「 活跳 」 來講 。
． 走揣 tsáu-tshuē / tshē ： 這 逐家 這馬 攏會 曉 講 矣 。
． 遷徙 tshian-suá ： 主要 是 這 兩 字 愛 按怎 讀 ， 嘛會當 單獨 用 ， 可比 講
我 對 臺南 「 遷 」 到 高雄 。
這 物件 「 徙 徙 」 咧 ， 毋通 擋 ( tòng ) 佇咧 遮 。
． 罩雺 tà-bông ： 起霧 、 罩霧 ， 這 有方 言 差 、 地方 差 ， 有的 所在 有 講 罩霧 ( tà-bū ) ，
嘛有 講 罩雺 ， 有的 所在 干焦 講 罩雺 ， 無一定 。
起霧 是 較 形容 講 「 這馬 開始 有 霧 矣 。 」
罩霧 、 罩雺 是講 規个 攏總 崁 著 咧 。
雺 ， 一般 比較 上 ， 比 霧 閣較 厚 ， 閣較 重 。
霧 ， 就 敢若 咱 食 麵 ( 衝煙 ) 的時陣 ， 目鏡 彼種 ， 就是 「 霧 」 。
． 攑香 gia̍h-hiunn ： 「 攑 」 的 動作 就是 「 提 the̍h 」 。 可比 講
攑筆 、 攑 筷 、 攑雨傘 、 攑 枴仔 、 攑手 ， 你 共 提起來 按呢 。
． 燒金 sio-kim ： 咱 若有 咧 拜拜 ， 逐家 攏知影 「 燒金紙 」 。
金紙 有講究 ， 有 土地公金 、 割金 ( kuah-kim ) 、 壽金 ， 分 足濟 種 。
． 數念 siàu-liām ： 就是 思念 的意思 ， 毋過 咱 古早 攏 講 「 數念 」 。
有的 人講 「 是毋是 一定愛 過身 的 才會 當 數念 」 ， 其實 無一定 。
像講 「 數念 故鄉 」 ， 就是 「 思念 」 的意思 ， 另 一種 講法 。

三 、 看戲 齣 ( hì-tshut ) 講臺 語
◎ 囡仔 喙 ， 大人 口 。
Gín-á tshuì , tuā-lâng kháu .
意思 是講 囡仔人 ， 無一定 是 囡仔 ， 可能 較少 年 嘛會當 講是 囡仔人 ，
這个 人講 話 氣口 敢若 真大 人款 ， 這 「 大人 款 」 有 可能 是 較 成熟 ，
嘛有 可能 較有 氣勢 ， 無想到 你 會 講出 這款的 話 ， 彼款 的 攏會 當 按呢 講 。
這 應該 是 較 好意 的 ， 就是 伊講 出來 的 話 ， 予 你 感覺 講 無簡單 ，
抑是 有 啥物 真 特別 ， 真 按怎 ， 你 感覺 你 可能 想袂到 的 。
抑是 講 伊 欲 做的 代誌 ， 伊講 出來 ， 予 你 感覺 講 有 遠見 等等 。

◎ 你 毋通 食 這 碗 ， 看 彼 碗 。
Lí m̄-thang tsia̍h tsit uánn , khuànn hit uánn .
意思 就是講 這馬 的 代誌 先 做 予 好 ， 毋通 這馬 的 代誌 猶 袂做 了 ，
又閣 去 想 彼 傷 遠 的 代誌 。 這 碗 都 猶 袂食 完 ， 就 閣去 看 別 碗 。
愛 跤踏實地 。
佮 「 食 碗內 ， 看 （ 洗 ） 碗外 。 」 忘恩背義 的意思 無仝款 。

2019 . 10 . 03 《 臺語 講 世事 》 ： 文旦
一 、 看 新聞 講臺 語 ：
＊ 翻譯
第 1 句 ：
華語 ： 前陣 子 ， 大雨 狂 炸 ， 臺南 有 些 文旦 園 變成 水池 ， 果 樹 泡 在水 裡 ， 讓人 不禁 擔憂 ，
今年 的 品質 會 不 會 有 泡 水 柚 魚目混珠 ？
臺語 ： 前一站仔 摔大雨 ，
Tsîng tsi̍t-tsām-á siàng-tuā-hōo ,
臺南 有寡 文旦 園 變 水池 ，
Tâi-lâm ū kuá bûn-tàn-hn̂g piàn tsuí-tî ,
柚仔樹 浸 佇 水底 ，
iū-á-tshiū tsìm tī tsuí-té ,
予人 真 煩惱 ，
hōo lâng tsin huân-ló ,
今年 敢會 買著 浸 過水 的 柚仔 ？
kin-nî kám ē bué-tio̍h tsìm kuè tsuí ê iū-á ?
＊ 『 大雨 狂 炸 』 → 「 摔 siàng 」 大雨
若是 干焦 看 漢字 → 摔 ， 你 可能 想講 是 「 摔倒 」 的 「 摔 siak 」 。
因為 咱 有的 字 ， 無一定 有 適當 的 漢字 通 寫 ， 這 算是 替代 用字 。
意思 就是講 程度 足 嚴重 ， 抑是 講 動作 較大 彼種 形容 。
＊ 摔大眠 siàng-tuā-bîn ： 足好 睏 ， 倒咧 就 一直 鼾 ( kônn ) ， 一直 睏 矣 。
＊ 『 果 樹 泡 在水 裡 』 → 柚仔樹 「 浸 」 佇 水底 ， 毋通 講 「 泡 」 佇 水底 。
咱 進前 有 講過 ， 袂使 用 「 泡 」 ， 愛用 「 浸 」 。
例 ： 浸 磺水 。 磺水 是 傳統的 講法 ， 這馬 講 浸 溫泉 嘛是 OK 。

第 2 句 ：
華語 ： 這 些 是 被 雨 打 壞 的 ， 切開 就會 看到 有 水傷 ， 裡 面會 先 受傷 再 爛 出去 。
臺語 ： 這寡 去 予 雨 傷著 的 ，
Tsit kuá khì hōo hōo siong – tio̍h – ê ,
切開 就 看會 出 有著 傷 ，
tshiat – khui tō khuànn ē tshut ū tio̍h-siong ,
對內 底 開始 爛 對 外口 去 。
uì lāi-té khai-sí nuā uì guā-kháu khì .
＊ 『 這 些 』 咱 會當 講 「 這寡 」 ， 咱 嘛會當 講 「 遮的 」 。
遮的 ， 就是講 「 遮的 啥物 物件 」 ， 但是 這个 物件 無 講 ， 省略 。
＊ 『 被 雨 打 壞 的 』 → 去 予 雨 傷著 的 ，
＊ 『 切開 就會 看到 有 水傷 』 → 切開 就 看會 出 有著 傷 ，
「 看會 出 」 啥物 ， 其實 足 口語 ， 一般 應該 會 定定 用著 。
例 ： 伊 一直 笑 ， 看會 出 伊 誠 歡喜 。
例 ： 伊 按呢 誠 膨皮 ( phòng-phuê ) ， 看會 出 伊 最近 日子 過了 袂䆀 喔 。
＊ 『 裡 面會 先 受傷 再 爛 出去 』 → 對內 底 開始 爛 對 外口 去 。
咱的 句型 ： 對 … 啥物 動作 ， 才 對 佗位 去 。

第 3 句 ：
華語 ： 泡 水 以後 熟 度 無法 消水 ， 我 們 說 「 辭 水 」 ， 它 就 不 會 軟 ， 整個 皮 是 硬 的 ，
果 肉 會 偏 熟 透 了 ， 而且 會 帶 點 發酵 的 味 道 。
臺語 ： 浸水 了 的 熟 度 無法度 消水 ，
Tsìm-tsuí liáu ê si̍k-tōo bô-huat-tōo siau-tsuí ,
咱 講 「 蝕水 」 ，
lán kóng ” si̍h-tsuí ” ,
伊 就 規粒 攏 袂 軟 、 皮 𠕇硞硞 ，
i tō kui-lia̍p lóng bē / buē nńg , phuê / phê tīng-khok-khok ,
內底 的 肉 過分 ，
lāi-té / tué ê bah kuè / ké-hun ,
閣有 淡薄仔 發酵 的 味 。
koh ū tām-po̍h-á huat-kànn ê bī .
＊ 過分 kuè / ké-hun ： 是 咱 講 果子 傷 超過 ， 就是 已經 過 透 矣 。
無到 分 ， 猶閣 生生 ， 強欲 爛去 ， 就是 過分 。

第 4 句 ：
華語 ： 除非 水災 前提 早 採收 ， 否 則 碰 上下 雨天 ， 不能 馬上 採 ， 要 等到 水滴 乾 了 ， 才 不 會 水傷 。
臺語 ： 除非 拄著 做 / 淹大水 提早 挽 ， 若無 ，
Tû / Tî-hui tú-tio̍h tsò / tsuè / im-tuā-tsuí thê-tsá bán , nā-bô ,
拄著 落雨天 袂使 隨 挽 ，
tú-tio̍h lo̍h-hōo-thinn bē / buē sái suî bán ,
愛 等 水滴 予 焦 ， 才袂 著傷 。
ài tán tsuí tih hōo ta , tsiah bē tio̍h-siong .
＊ 『 水災 』 → 做大水 、 淹大水 。
水災 tsuí-tsai ： 算 共 吸收 較 落尾 、 新的 ， 口語 是講 做大水 。
＊ 『 不能 馬上 採 』 → 袂使 隨 挽 。 咱 用 「 隨 suî 」 ， 『 馬上 』 。
＊ 『 否 則 』 → 若無 。
＊ 『 水滴 乾 』 → 滴 予 焦 。
句型 ： 動詞 + 予 + 啥物 狀態

第 5 句 ：
華語 ： 外皮 要 油 亮 細 緻 ， 形狀 是 短 三角形 ， 托 起來 要 有 沉重 感 。
臺語 ： 外口 皮 愛 金 閣 幼 ，
Guā-kháu phuê ài kim koh iù ,
外形 愛 成 三角形 ，
guā-hîng ài sîng sann-kak-hîng ,
用 手 秤 起來 ， 愛 有重 量 。
iōng tshiú tshìn – khí-lâi , ài ū tāng-liōng .
＊ 『 油 亮 』 → 咱 講 「 金 」 就好 ， 不管 是毋是 真正 有 油 ， 看起來 金金 ， 閣 足 幼 的 感覺 。
『 油 亮 細 緻 』 → 金 閣 幼 。
＊ 『 托 起來 要 有 沉重 感 』 → 用 手 按呢 秤 ， 敢若 秤 伊 的 重量 ， 感覺 小可 重重 ， 莫講 傷 輕 ，
肉 較 無夠 水 ， 抑是 較 無 飽滇 按呢 。
＊ 「 秤 」 佮 「 磅 」 ： 以 物件 來講 ， 秤仔 佮 磅仔 是無 仝款 秤 重量 的 。
重量 欲按怎 來 算 ， 「 秤 」 佮 「 磅 」 攏有 人 用 ， 器具 無仝 ， 家私 無仝 。

二 、 講予 你 知 ： 文旦
◎ 「 柚仔 」 抑是 「 文旦 」
＊ 「 柚 」 是 一種 「 柑 橘 類 kam-kiat-luī 」 果子樹
＊ 「 文旦 」 嘛是 柚仔 的 一種
柚仔 無一定 是 文旦 ， 但是 文旦 一定 是 一種 柚仔 。
＊ 無仝 產地 ， 閣有 紅肉 佮 白肉 的 分別
＊ 中秋節 這陣 採收 買賣 的 柚仔 ， 攏 叫 「 文旦柚 （ 仔 ） 」

◎ 中秋節 「 文旦柚 （ 仔 ） 」 當 著時
＊ 愛 佇 中秋節 進前 保領 柚仔 有 好收成
＊ 「 白露 」 前 10 工 採收 ， 定定 會 無夠 時間 通 熟 予 透
「 白露 」 佇咧 新曆 差不多 9 月 ７ 號 到 9 號 左右 ， 中秋 無一定 是 9 月 佗一工 ，
若是 白露 佮 中秋 時間 傷 接近 ， 定定 柚仔 無時間 通 熟 甲 予 透 ， 有當時仔 就有 這款的 壓力 。
＊ 逐冬 干焦 中秋節 咧 食 的 果子
＊ 真濟 人 當做 節日 禮品 來 送禮 ， 銷量 上好
＊ 中秋 一下 過 ， 就 無啥 人 欲愛

◎ 文旦 的 名字
＊ 上 捷 聽著 的 ， 是 「 麻豆 文旦 」
＊ 以早 對中 國 福建 漳州 入來 的 時 ， 佇 宜蘭 佮 嘉義 咧 種
＊ 地點 遷徙 了後 ， 麻豆 的 文旦 加 足有 水份 閣 好食
＊ 「 麻豆 文旦 」 才 變做 正式 的 學名
＊ 「 斗六 文旦 」 、 「 鶴岡 文旦 」 ， 照 品種 ， 學名 攏是 「 麻豆 文旦 」 。

◎ 人 佮 動物 伴 攏愛 注意
＊ 任何 食物 食 傷濟 攏 毋好
＊ 會 予 一寡 藥仔 的 代謝 變 較慢
＊ 若有 咧 食 降 血壓 、 降 血油 藥仔 ， 就 愛 注意
＊ 柚仔 皮 會 予 動物 伴 皮膚過敏
＊ 較 嚴重 的 ， 甚至 會 對 腹內 造成 長期 傷害

◎ 語詞 ：
． 浸 tsìm ： 咱 講 「 浸水 」 ， 一般 可能 受 華語 影響 會 講 「 泡 水 」 是 毋著 的 ，
佇 臺語 來講 ， 「 浸 」 佮 「 泡 」 是無 仝款 的 。
浸 ， 是 規个 佇 啥物 環境 內底 ， 無一定 是 水 ， 嘛會當 講 一个 環境 ， 一个 氣氛 等等 ， 攏會 使用 。
泡 ， 基本上 彼个 物件 會 產生 變化 ， 譬如 講
泡茶 、 泡 牛奶粉 、 泡 咖啡 ， 伊 會 變做 毋是 伊 原本 彼个 形 ， 伊 會 變做 另外 一種 型態 。
． 消水 siau-tsuí ： 柚仔 愛 囥 予 伊 消水 ， 較 專業的 講法 是 蝕水 ( si̍h-tsuí ) ，
愛 囥 予 伊 慢慢仔 水分 會 小可 蝕 去 ， 皮 嘛 痡 ( pôo ) 去 矣 ， 皮 liap-liap ， 較 焦 ，
感覺 敢若 較 細粒 ， 但是 這陣 就是 上 甜 的時陣 。
． 發酵 huat-kànn ： 發音 咱 愛 注意 羅馬 拼音 「 nn 」 ， 就是 有 鼻音 。
． 著時 tio̍h-sî ／ 當 著時 tng-tio̍h-sî ： 食 柚仔 愛 等 伊 消水 ， 都著 時 。
． 果子 kué / ké-tsí ： 較早 較濟 人講 ， 算 口語 的 講法 ，
這馬 嘛有 人講 水果 ( tsuí-kó ) ， 算 較 文言 詞 。
「 水果 」 是 對 日語 來 的 ， 《 臺 日 大 辭典 》 都 有 矣 。
． 保領 pó-niá ： 有 幾種 意思 ， 咱 普通時 較 捷 用 的 是 「 保證 」 的意思 。
保證 ， 抑是 擔保 按怎 ， 保障 按怎 ， 日常生活 當中 嘛會 講著 。 共伊 當做 「 保證 」 來 用 ，
例 ： 這 文旦 食落 ， 保領 你 自 按呢 無愛 閣 食 其 它 的 果子 矣 。
例 ： 保領 入 洞房 ， 無 保領 一世人 。
Pó-niá ji̍p-tōng-pâng , bô pó-niá tsi̍t-sì-lâng .
． 狀況 tsōng-hóng ：
咱 有 一个 提醒 ， 「 況 」 字 的 正爿 是 「 兄 hiann 」 ，
況 ， 就是 佮 阿兄 的 「 兄 」 主 音 聲母 仝 “ h ” ， 所以 是 狀 hóng 。
． 腹內 pak-lāi ： 有 足濟 意思 的 ， 譬如 講 有 學問 的 ， 有 膏 抑是 無膏 ，
腹內 火氣大 ， 彼是 體內 的意思 ， 猶閣有 動物 內臟 的意思 。
痛苦 吞 腹內 ： 這 就 較 抽象的 形容 。


三 、 看戲 齣 ( hì-tshut ) 講臺 語
◎ 強 挽 的 果子 袂 甜 ，
Kiông / kiâng-bán ê kué-tsí bē tinn ,
強求 的 婚姻 袂 圓 。
kiông-kiû ê hun-in bē înn .
＊ 這句 俗語 已經 流傳 足久 ， 就是 用 「 果子 」 這个 詞 ， 所以 代表 講 咱 口語 就是 慣勢 講 「 果子 」 。
＊ 大部份 攏 干焦 講 頭前 句 ， 無一定 會 講 後壁 句 。
你 會當 講 頭前 句 就是 咧 形容 ， 強 挽 的 果子 袂 甜 ， 果子 就是 愛 囥咧 伊 到分 的時陣 才 挽 ，
後壁 無 講 ， 敢若 逐項 代誌 攏 會當 用 。
一定愛 等 時機 ， 莫 勉強 ， 足濟 代誌 毋通 勉強 ， 愛 放 予 自然 。
時機 愛 成熟 ， 咱 才來 做 。
＊ 看 羅馬 就 知 ， 兩句 有 兩个 ” nn ” ， 按呢 韻 著 完全 鬥句 ， 鬥句 較 媠氣

◎ 人 若無 一遍 戇 ， 路邊 哪有 有應公 ？
Lâng ( Siàu-liân ) nā bô tsi̍t piàn gōng , lōo-pinn ná ū Iú-ìng-kong ?
大部份 攏是 較有 歲 、 較 資深 、 較有 經驗 的 ， 咧 苦勸 彼號 較 無 經驗 、 較 少年的 。
意思 是講 你 莫 傷 衝碰 ( tshóng-pōng ) ， 你 愛閣 想 較 斟酌 ， 無 恐驚仔 你 會 變 按怎 按怎 。
＊ 其實 會 有 這句 俗語 ， 臺灣 算 移民 社會 ， 不管 對 佗位 移民 來 ， 移民 總是 愛 有 冒險 ， 愛 有 足 敢 衝 、
足 敢 拚 彼種 精神 ， 這 嘛是 咧 反應 臺灣 歷史 的 一部份 。
＊ 有應公 Iú-ìng-kong ：
反映 咱 臺灣 真正 足有 情 的 ， 有真濟 人 無人 共 拜 的 過往 的 人 ， 咱 就 共 鬥陣 來 拜 。
有應公 名 足濟 ， 各地 攏有 無仝款 的 講法 。
有人 講 … 萬 善 爺 、 大眾爺 、 金斗 公 、 大墓公 、 百姓 公 、 萬善公 、 老大公 。

2019 . 10 . 10 《 臺語 講 世事 》 ： 臺灣人民 自救 運動 宣言
一 、 看 新聞 講臺 語 ： 爭取 民主 坐監 兩 擺 ， 謝 聰敏 85 歲 過身
＊ 翻譯
第 1 句 ：
華語 ： 前 國 策 顧問 謝 聰敏 ， 戴 著 帽 子 、 圍巾 ， 坐 在 臺下 ， 當時 的 他 已經 高齡 83 歲 。
臺語 ： 前 國 策 顧問 謝 聰敏 ，
Tsîng Kok-tshik Kòo-būn Tsiā Tshong-bín ,
帽 子 戴咧 、 圍巾 幔咧 ， 坐佇 臺仔跤 ，
bô-á tì – leh , ām-kin / kun mua – leh , tsē tī tâi-á-kha ,
彼陣 伊 已經 食到 83 歲 。
hit-tsūn I í-king tsia̍h kàu 83 huè .
﹡ 『 戴 著 帽 子 、 圍巾 』 → 帽 子 戴咧 、 圍巾 幔咧 。
﹡ 『 坐 在 臺下 』 → 坐佇 臺仔跤 。
咱 臺語 足 愛 跤 佮 頭的 ， 譬如 講 臺仔跤 、 戲棚跤 、 亭仔跤 ；
頭 嘛有 ： 樓梯 頭 、 廳頭 。
﹡ 『 已經 高齡 83 歲 』 → 食到 83 歲 。 咱 臺語 攏 講 「 食 」 ， 「 食 百二 」 。

第 2 句 ：
華語 ： 肩 膀 脫臼 ， 沒 有辦法 醫 ， 長期 靠 吃 止 痛 藥 ， 止 痛 藥 吃 久 了 就 傷 腎 。
臺語 ： 肩胛骨 脫輪 煞 無通 治病 ，
King-kah-kut thu̍t-lûn suah bô thang tī-pēnn / pīnn ,
長期 食藥仔 止疼 ，
tn̂g-kî tsia̍h io̍h-á tsí-thiànn ,
止疼藥仔 食 久 了後 腰子 就 害 ，
tsí-thiànn-io̍h-á tsia̍h kú liáu-āu io-tsí tō hāi .
﹡ 『 肩 膀 脫臼 』 → 肩胛骨 脫輪 king-kah-kut thu̍t-lûn
骨輪 kut-lûn ： 就是 關節 的意思 。 輪 ， 就是 骨輪 。
脫 thu̍t ： 就是 真大 的 外力 ， 抑是 啥物 動作 ， 予 一寡 部份 可能 徙位 去 。
攏愛 形容 真 強力 的 外力 造成 的
﹡ 『 沒 有辦法 醫 』 → 無通 治病 bô thang tī-pēnn / pīnn 。
「 無通 按怎 」 、 「 有通 按怎 」 是 足 臺語 的 講法 。
例 ： 我 傷晏 起床 ， 煞無 通仔 赴 上班 時間 。
例 ： 我 手機仔 昨昏 袂記 咧 充電 ， 今仔 無 通用 矣 。
﹡ 『 傷 腎 』 → 腰子 就 害 io-tsí tō hāi 。
「 害 」 就是 「 害去 」 ， 可能 這馬 逐家 攏 講 「 歹去 」 。
「 歹去 」 佮 「 害去 」 毋是 完全 無仝 意思 ，
啥物 物件 有 「 損害 sńg-hāi 」 ， 變做 伊 的 功能 無好 ， 咱 就 講 「 害 」 。
例 ： 規組 「 害 」 了了 。

第 3 句 ：
華語 ： 回顧 先生 遭受 暴力 對待 ， 導致 晚年 洗 腎 ， 不敵 病魔 離 世 ， 謝 聰敏 的 太太 忍不住 哽 咽 。
臺語 ： 翻頭 想起 翁婿 受著 暴力 對待 ，
Huan-thâu siūnn-khí ang-sài siū-tio̍h pō-li̍k tuì-thāi ,
致使 年老 洗腰子 ，
tì-sú nî-lāu sé io-tsí ,
身體 袂 堪 來過 身 ，
sin-thé bē kham tsua̋nn lâi kuè-sin ,
謝 聰敏 夫人 袂忍得 嚨喉滇 。
Tsiā Tshong-bín hu-jîn bē lún tit nâ-âu tīnn .
﹡ 『 回顧 』 → 翻頭 huan-thâu ， 有 兩 款 ，
一種 就是 敢若 「 越頭 ua̍t-thâu 」 的意思 ，
一種 就是講 過去 矣 ， 閣 轉來 的意思 。
譬如 講 「 駛車 」 ， 嘛會當 講 「 駛 到頭 前 ， 咱 才閣 翻頭 過來 。 」
﹡ 暴力 pō-li̍k ： 是 愛 注意 發音 「 暴 pō 」 ， 毋是 pōk ， 無 ” k ” 。
﹡ tsua̋nn ： 是 「 自 按呢 tsū-án-ne / ni 」 連 音 ， 合音 變成 「 tsua̋nn 」 。
﹡ 袂忍得 bē lún tit ： 就是 袂 忍 的 。
﹡ 『 哽 咽 』 → 嚨喉滇 nâ-âu tīnn ， 敢若 目屎 抑是 啥物 滇 甲 ， 是 一个 形容 。

第 4 句 ：
華語 ： 一生 為 爭取 民主 ， 兩 度 身 陷 黑 牢 ， 為 平反 戒嚴時期 政治 受難者 ， 全力 奔走 。
臺語 ： 一世人 為著 爭取 民主 ， 坐監 兩 擺 ，
Tsi̍t-sì-lâng uī-tio̍h tsing-tshú bîn-tsú , tsē-kann nn̄g-pái ,
為著 欲 替 戒嚴時期 政治 受難者 洗清 罪名 ，
uī-tio̍h beh thè kài-giâm sî-kî tsìng-tī siū-lān-tsiá sé-tshing tsuē-miâ ,
四界走傱 。
sì-kè / kuè tsáu-tsông .
﹡ 『 身 陷 黑 牢 』 ： 咱 較 口語 講 「 坐監 tsē-kann 」 ， 落尾 嘛有 人講 坐牢 。
﹡ 傱 tsông ： 足 臺語 的 字 ， 愛 共 抾 轉來 用 。
一般來講 攏是 足 無閒 ， 走來走去 彼種 形 ， 有 可能 為著 錢 ，
為著 啥物代誌 ， 為著 啥物 目的 ， 四界 去 ， 四界 足 無閒 。

第 5 句 ：
華語 ： 儘管 謝 聰敏 已經 與 世 長 辭 ， 但 相信 民主 的 火 苗 會 繼續 延燒 下 去 。
臺語 ： 雖罔 謝 聰敏 已經 去 做仙 矣 ，
Sui-bóng Tsiā Tshong-bín í-king khì tsò-sian – ah ,
毋過 相信 民主 這條 路 ，
m̄-koh siong-sìn bîn-tsú tsit tiâu lōo ,
咱 會 繼續 行落去 。
lán ē kè-sio̍k kiânn lo̍h – khì .
﹡ 『 火 苗 』 ： 若 共 看做 親像 「 火母 」 的意思 ， 就是 會當 予 火著 起來 的 物件 。
『 火 苗 』 凡勢 是 另外 一種 意思 ， 是毋是 「 細葩 火 」 ？ 嘛有 可能 。

二 、 講予 你 知 ： 臺灣人民 自救 運動 宣言
咱 知影 咱 臺灣 的 民主 ， 行到 今 ， 是 濟濟 的 先輩 ， 亻 因 犧牲 亻 因 的 性命 ， 甚至 亻 因 的 青春 ， 咱 才有 今仔日 的 成就 ， 其中 有 一位 就是 謝 聰敏 先生 ， 伊 嘛是 今仔日 欲 講的 這个 宣言 ， 共同 起草 人 之一 ， 伊 佇 九月 初 已經 過身去 。
咱 今仔日 佇咧 遮 向 伊 致 敬 。

◎ 臺獨 運動 的 歷史
欲 講 宣言 進前 ， 當然 愛 先 了解 咱 臺灣 臺獨 運動 的 歷史 ， 這 非常 重要 ， 每一个 人 應該 攏愛 知影 。
＊ 1945 年 ， 日本時代 結束 ， 中華民國 「 接管 」
有人 講 「 接管 」 ， 有人 講 「 佔領 」 。
＊ 專制 政權 、 政治 漚臭 ， 市草䆀
佇 彼 的時陣 ， 咱 臺灣人 ， 濟濟 的 人 ， 臺灣 意識 猶無 遐爾仔 清楚 ，
逐家 攏 足 期待 ， 較按怎講 ， 中華民國 佮 咱 可能 是 仝 文 仝種 ， 有 這款 觀念 。
想袂到 ， 中華民國 政府 來到 臺灣 了後 ， 佮 日本 政府 仝款 ， 是 專制 政權 ，
而且 政治 漚臭 ( àu-tshàu ) ， 有 足濟 敲油 ( khà-iû ) 、 貪汙 ( tham-u ) 等等 這款 代誌 ，
造成 市草 誠 䆀 ， 逐家 非常 受氣 。
＊ 1947 年 ， 凊心 積怨 引發 二二八事件
才 過 兩年 ， 逐家 攏 凊心 積怨 ， 引發 二二八事件 ， 全臺 灣 攏 滾絞 起來 。
＊ 1949 年 ， 中華民國 敗戰 來臺 ， 臺灣 戒嚴 開始
全世界 上 長 的 戒嚴時期 。

◎ 《 臺灣人民 自救 運動 宣言 》
＊ 1964 年
1949 年 戒嚴時期 開始 了後 ， 咱 臺灣人民 就是 按呢 進入 一个 無 自由 、
無 民主 ， 非常 痛苦 的 時間 。
經過 差不多 15 年 ， 就是 1964 年 ， 有 這个 宣言 出現 ， 就是 今仔日 的 主題 。
＊ 發起人 ： 臺大 政治 系 教授 彭 明敏 先生
學生 魏 廷 朝 佮 謝 聰敏
＊ 主張 ：
1 . 一中 一臺 真拄真 ， 反攻 大陸 無可能 ， 共 蔣 政權 偃倒 ， 起造 新 國家 。
2 . 重 制憲 保障 人權
3 . 以 新 國家 的 身份 加入 聯合國 ， 愛 佮 濟濟 愛 和平 的 國家 來 建 交 。
這 三个 主張 ， 這馬 看起來 ， 會 感覺 講 這 佮 這馬 逐家 會曉 講的 代誌 ，
濟濟 臺灣人 的 向望 ， 但是 佇咧 這个 時陣 ， 欲 共 這款 代誌 講出來 ， 是 非常 危險 。
＊ 印刷 了 未曾 分 送 就 夆 㨑著
這个 宣言 印刷 了後 ， 都 猶未 分出 去 ， 就去 予 國民黨 政府 共 㨑著 矣 。

◎ 宣言 的 影響 佮 紲後
＊ 挑戰 蔣 政權 ， 三 人 夆 判 軍法
＊ 名聲 透 的 彭 明敏 ， 魏 謝 傍福氣 減刑
好佳哉 咱的 彭 明敏 教授 ， 國際 聲望 非常 懸 ， 名聲 誠 透 的 彭 明敏 得著 特赦 ，
魏 先生 佮 謝 先生 嘛 傍 這个 福氣 ， 來 減刑 。
都 算講 按呢 ， 彭 明敏 先生 尾仔 嘛 透過 瑞典 ， 得著 政治 庇護 ， 去到 外國 ，
20 幾 年 攏 無法度 通 轉來 。
＊ 謝 聰敏 先生 出獄 了後 ， 佇 1979 年 流亡 美國 ， 轉來 繼續 做 運動
＊ 謝 立委 任內 提出 平反 白色 恐怖 受難者 佮 賠償 條例
1998 年 立法 通過

◎ 對 臺獨 運動 的 省 思
咱 臺灣 的 民主 行到 今 ， 幾十 年 的 時間 ， 講起來 猶閣 誠 少年 ， 咱 閣有 足濟 代誌 、 足濟 問題 ， 攏 無 處理 ， 所以 咱 對 臺獨 運動 ， 猶閣有 真濟 代誌 愛 處理 。
＊ 先輩 ( Sia̋n-pái ) 一个一个 走
＊ 臺灣 佮 ROC 的 關係 掰 予 清
這 是 一件 足 重要 的 代誌
＊ 繩目 ( tsîn-ba̍k ) 看 歷史 ， 毋通 放袂記
今仔日 共 逐家 介紹 這段 歷史 ， 希望 逐家 會當 繩目 看 歷史 ， 千萬 毋通 放袂記 ，
紲落來 的 代誌 ， 咱 嘛愛 繼續 有 勇氣 ， 繼續 做 落去 。

◎ 語詞
． 凊心 tshìn-sim ： 「 凊 tshìn 」 就是 冷 的意思 。
例 ： 凊飯 配 肉酥 ( bah-soo ) 誠好 食 。 凊 是 冷去 的意思 ， 毋是 賰的 意思 。
秋凊 tshiu-tshìn ： 這馬 這个 氣候 就是 足 秋凊 。
． 㨑 tsang ： 有 等 一站 ， 抑是 守 一站 ， 候 時機 欲 掠人 ， 毋是無 細膩 掠著 ， 愛 等咧 。
去 予 你 㨑著 。
． 傍 pn̄g ： 上 捷 用 的 是 「 傍 你的 福氣 」 。 毋過 其實 猶有 其 它 的意思 。
例 ： 我 共你 「 傍 pn̄g 」 一間 房間 ， 好無 ？
意思 就是 分 我 一間 ， 分 租 也好 ， 借 我 一間 也好 ， 這種 分 ( pun ) 。
． 庇護 pì-hōo ： 保庇 ( pó-pì ) 的 「 庇 pì 」 ， 後面 有 字 ， 第 3 聲 變 第 2 聲 。
． 繩目 tsîn-ba̍k ： 就是 我 欲 對準 啥 ， 直直 看 ， 注神 看 的意思 。
繩 tsîn ， 本來 的意思 是 木匠 ， 抑是 做 土水 的 ， 亻 因 會用 一條 家私 ， 可能 愛 對準 ，
抑是 欲 量 啥物 物件 ， 彼條 叫做 「 墨繩 ba̍k-tsîn 」 。
「 墨繩 」 這个 物件 ， 咱 提來 延伸 使用 。

↓ 攏是 講 「 坐監 tsē-kann 」 ：
． 食免錢飯 tsia̍h-bián-tsînn-pn̄g ： 比較 較 講笑的 ， 一種 無奈 講笑的 方式 。
． 櫳仔內 lông-á-lāi ： 人 佇 櫳仔內 。
． 監獄 kann-ga̍k ： 愛 唸 白話音 。
監 ， 這字 的 文言 音 是 「 kàm 」 ， 監督 ( kàm-tok ) 、 監視 ( kàm-sī ) 。

． 先輩 sia̋n-pái ： 是 日文 ， 咱 抾來 用 。
↑ 〞 是 第 9 聲 的 調號 ， 兩个 斜 線 。
欲 注 真濟 外來語 ， 攏有 需要 用著 這个 符號 。
主要 是 咧 描寫 中 升 音 升 到 懸音 ， 這種 主要 攏咧 寫 外來語 較濟 。
． 掰 pué / pé ： 掰 袂 清 。

三 、 看戲 齣 ( hì-tshut ) 講臺 語
◎ 我 這个 老的 都 蹽落去 矣 ，
Guá tsit ê lāu – ê to liâu – lo̍h-khì – ah ,
你 無 伨 敢講 會得過 ？
lí bô thīn kám kóng ē-tit-kuè / uē-tit-kè ?
． 都 ( to ) 按怎 ： 用 佇 足濟 所在 ， 有 全部 的意思 。
咧 講 啥物 物件 ， 進行 到 全部 是按怎 的 狀況 。
例 ： 囡仔 都會 曉 矣 ， 免講 大人 。
華語 足歹 對應 ， 無法度 對應 ， 因為 有 太 濟種 狀況 。
這个 字 的 語 感 ， 愛 緊 共 掠 轉來 。
． 蹽落去 liâu — lo̍h-khì ： 有 兩種 意思 ， 本來 的意思 是講 ， 親像 蹽溪 、 蹽水 。
佇 遮的 意思 ， 是 較 深入 參與 啥物代誌 ， 規个 蹽落去 。
． 伨 thīn ： 就是 共 支持 ， 是 這字 漢字 「 伨 」 ， 提醒 逐家 。

◎ 火燒 罟 寮 － － 全 無 網 （ 望 ） 。
Hué sio koo-liâu － － tsuân-bô-bāng .
． 這 是 一句 孽譎仔話 ( gia̍t-khiat-á-uē ) 。
通常 攏 干焦 講 頭前 「 火燒 罟 寮 」 ， 逐家 就 應該 知影 後壁 矣 。
． 這馬 真濟 人 嘛 毋知影 「 罟 寮 」 是 啥 。
罟 koo ， 就是 魚網仔 。
罟 寮 koo-liâu ， 就是 囥 魚網仔 的 寮仔 。
． 火燒 起來 了後 ， 規个 魚網仔 燒了了 ， 全 無 （ 魚 ） 網 矣 ， 就是 全 無望 矣 。
逐家 日常生活 嘛會使 抾 轉來 用 。

2019 . 10 . 17 《 臺語 講 世事 》 ： 香 蕉 王國 的 過去 與 未來
一 、 看 新聞 講臺 語 ： 「 烏龍 弓蕉 」 拍入 日本 市場 ， 足 受 歡迎 銷路 好
＊ 翻譯
第 1 句 ：
華語 ： 工作人員 忙 著 分類 ， 嚴格 挑選 ， 確保 品質 ， 一串 一串 外表 呈現 綠色 的 香 蕉 ，
雖然 只有 七分 半熟 ， 外銷 到 日本 ， 熟 度 剛 剛 好 。
臺語 ： 工作人員 無閒 咧 分類 ，
Kang-tsok jîn-uân bô-îng teh hun-luī ,
齊 嚴格 揀 過 ， 保領 品質 ，
tsiâu giâm-keh kíng – kuè / kè , pó-niá phín-tsit ,
一 枇 一 枇 外表 青色 的 弓蕉 ， 。
tsi̍t pî tsi̍t pî guā-piáu tshenn / tshinn-sik ê kin-tsio ,
雖罔 干焦 七分 半熟 ，
sui-bóng kan-na tshit-hun puànn sik ,
毋過 外銷 到 日本的 時 ， 熟 度 拄拄仔好 。
m̄-koh guā-siau kàu Ji̍t-pún ê sî , sik-tōo tú-tú-á-hó .
﹡ 『 嚴格 挑選 』 → 嚴格 揀 過 ， 愛 揀 感覺 較 好 的 、 看起來 較 好 的 形 。
「 齊 tsiâu 」 嚴格 揀 過 ： 全部 完全 攏 嚴格 揀 ， 逐 莢 逐 莢 攏 揀 / 看過 。
例 ： 咱 欲 出門 矣 ， 物件 攢 有 「 齊 tsiâu 」 無 ？
「 齊 tsiâu 」 是 白話音 ， 「 整齊 」 的 「 齊 tsê / tsuê 」 是 文言 音 。
﹡ 『 確保 品質 』 → 保領 品質 。 「 保領 」 就是 保證 的意思 。
﹡ 『 一串 一串 ( 香 蕉 ) 』 → 一 枇 一 枇 tsi̍t pî tsi̍t pî ， 一 枇 就是 幾若 莢 。
「 枇杷 pî-pê 」 的 「 枇 pî 」 。
一 枇 一 枇 tsi̍t pî tsi̍t pî ： 前 三个 音 愛 變調 。
﹡ 『 雖然 只有 七分 半熟 』 → 雖罔 干焦 七分 半熟 。
這个 「 熟 」 ， 果子 的 「 熟 sik 」 佮 牛肉 幾分 「 熟 si̍k 」 無仝 聲調 ，
意思 攏是 咧 講 「 熟 的 程度 」 。 果子 是 「 熟 sik 」 ， 肉 是 「 熟 si̍k 」 。
一个 是 第 4 聲 ， 一个 是 第 8 聲 。
例 ： 這个 囡仔 看起來 足 熟 ( sik ) 的 。 是 果子 「 熟 sik 」 。
﹡ 『 熟 度 剛 剛 好 』 → 熟 度 拄拄仔好 。 「 熟 度 」 是 果子 的 「 熟 sik 」 。

第 2 句 ：
華語 ： 要 過 生活 ， 做 生意 不容 易 ， 我 也 想 跟 著 爸爸 來 種 香 蕉 。
臺語 ： 欲 趁食 ， 這陣 生理 僫做 ，
Beh thàn-tsia̍h , tsit-tsūn sing-lí oh-tsò ,
我 嘛 想欲 綴 阿爸 來 種 弓蕉 。
guá mā siūnn-beh tué a-pa lâi tsìng kin-tsio .
﹡ 『 要 過 生活 』 → 欲 趁食 。
「 趁食 」 是 咧 形容 講 辛苦 趁錢 來 維持 生活 。
例 ： 咱 著 是 趁食人 。
「 趁食人 」 對應 是 「 頭家人 」 。
﹡ 『 做 生意 不容 易 』 → 生理 僫做 。
這 足 「 僫 oh 」 的 ， 「 僫 oh 」 嘛 沓沓 予 逐家 放袂記 矣 。
這馬 足濟 人講 「 足歹 揀 的 」 、 「 足 無 容易 揀 的 」 ， 這字 愛 共 抾 轉來 用 。
﹡ 『 跟 著 爸爸 來 種 香 蕉 』 → 綴 阿爸 來 種 弓蕉 。
「 綴 tué / té 」 就是 這字 漢字 。

第 3 句 ：
華語 ： 我 們 的 飽 度 不 會 超過 八分 ， 在 七分 、 八分 中間 的 飽 度 ， 是 日本人 喜歡 的 。
臺語 ： 阮 弓蕉 的 熟 度 袂 超過 八分 ，
Guán / gún kin-tsio ê sik-tōo bē tshiau-kuè / kè peh / pueh hun ,
維持 佇 七 、 八分 這跤 兜 ，
î-tshî tī tshit , peh / pueh hun tsit kha-tau ,
日本人 上 佮意 按呢 。
Ji̍t-pún-lâng siōng kah-ì án-ne .
﹡ 『 飽 度 』 → 伊 這个 形容 ， 應該 猶是 咧 講 咱 拄才 咧 講的 「 熟 sik 」 。
這个 「 熟 sik 」 到 幾分 的時陣 ， 可能 較 適合 ， 因為 外銷 閣愛 運送 ， 閣愛 一段時間 ，
莫講 囥 到 過分 。 若講 傷過 熟 的時陣 ， 去到 遐 ， 凡勢 都 爛去 矣 。
﹡ 『 七分 、 八分 中間 的 飽 度 』 → 七 、 八分 這跤 兜 。
這跤 兜 tsit kha-tau ：
例 ： 這項 物件 偌濟 錢 唅 ？ 差不多 100 箍 彼跤 兜 。
註 ： 《 教典 》 跤兜 kha-tau ： 附近 、 左右 。
這跤 兜 、 彼跤 兜 ， 攏會 當 按呢 用 。
﹡ 『 是 日本人 喜歡 的 』 → 是 日本人 上 佮意 按呢 。

第 4 句 ：
華語 ： 他 在 巡視 香 蕉 園 ， 打 開 套 袋 ， 每 一 弓 香 蕉 ， 結實 纍纍 ， 賣 相 極好 。
臺語 ： 規个 弓蕉 園 巡過 ，
Kui-ê kin-tsio-hn̂g sûn — kuè / kè ,
敨開 保護 果子 的 套 仔 ，
tháu-khui pó-hōo kué-tsí ê thò-á ,
每 一 弓 弓蕉 ，
muí tsi̍t king kin-tsio ,
攏 生甲 閣 濟 閣 媠 ，
lóng senn / sinn kah koh tsē / tsuē koh suí ,
一定 通 賣 好價 。
it-tīng thang bē / buē hó-kè .
﹡ 『 打 開 』 → 「 敨開 tháu – khui 」 的 「 敨 tháu 」 是 這个 漢字 。
﹡ 『 套 袋 』 → 套 仔 thò-á ， 愛 注意 是 這个 聲調 的 規則 ， 算 較 特殊 。
本來 咱 若講 「 套 thò 」 ， 後壁 是 其 它 的 字 ， 毋是 「 仔 」 的時陣 ，
可比 講 「 共 套牢 咧 」 、 「 套頭 」 ， 這 就是 算做 一般 變調 。
但是 加 「 仔 á 」 的時陣 ， 是 特殊 的 「 仔 前 變調 」 。
「 套 thò 」 本 調 是 第 3 聲 ， 伊 本來 變調 是 愛 變 第 2 聲 ，
但是 伊 後壁 接 的 是 「 仔 á 」 的時陣 ， 伊 都愛 變 第 1 聲 。
例 ： 喙 tshuì → 喙齒 tshuì-khí 。 若是 加 「 仔 á 」 → 喙仔 ， 喙 變 第 1 聲 。
﹡ 『 賣 相 極好 』 → 生甲 閣 濟 閣 媠 。
﹡ 『 每 一 弓 香 蕉 』 → 意思 就是講 所有 的 弓蕉 ， 上大的 單位 就是 「 弓 」 。
﹡ 一定 「 通 thang 」 賣 好價 。
這字 「 通 thang 」 嘛是 足 臺語 的 一个 講法 ， 「 通 按怎 按怎 」 。

二 、 講予 你 知 ： 臺灣 的 弓蕉
講著 弓蕉 ， 會使 講是 咱 臺灣 足有 特色 的 果子 之一 。 減肥 嘛會當 食 ， 食飯 了後 ， 『 甜點 』 嘛會使 提來 食 ， 真正是 非常 讚 的 果子 。
今仔日 簡單 來 介紹一下 ， 弓蕉 咱 這馬 對外 的 貿易 到底 啥物款 ？

◎ 貿易 對 日本 開始
＊ 明治維新 時期 就 咧 食 臺灣 出產 的 弓蕉
＊ 1909 年 的 時 ， 臺灣 總督 進貢 弓蕉 予 天皇
＊ 輸入 日本 市場 閣較 早 ， 是 1903 年
＊ 基隆 的 生理人 ， 佮 日本 郵 船 合作 ， 用 竹籠 仔 運 去 神戶 賣
＊ 無法度 有 穩定 的 價數 佮 行情

◎ 貿易 協定
＊ 二次大戰 了後 ， 佮 日本 政府 簽訂 辦法 貿易
＊ 弓蕉 、 王梨 、 赤糖 、 松梧 ( siông-ngôo 檜木 ) ， 交換 日本的 紡織 用品 、 農具 、 五金 、 杉仔
＊ 弓蕉 貿易 1960 年代 發展 了 上好
＊ 臺灣 弓蕉 占 日本 市場 的 90 % 變 1 %

◎ 無法度 維持 銷路 的 原因
為啥物 臺灣 的 弓蕉 ， 無法度 維持 佇 日本 遮 好 的 銷路 原因 ， 當然 有 濟濟 種 。
＊ 1963 年 ， 日本 弓蕉 貿易 自由 化
1963 年 的時陣 ， 日本的 弓蕉 開始 貿易 自由 化 ， in 決定 欲 對 其 它 的 國家 ， 進口 一寡 弓蕉 。
＊ 高雄 旗 山 「 青果 合作社 」 理事 主席 吳 振 瑞
1960 年代 的時陣 ， 咱 臺灣 的 弓蕉 賣 到 日本 ， 賣 到 發展 遮爾仔 好 ， 有 一个 足 重要 的 原因 ，
就是 彼 的時陣 ， 高雄 旗 山 有 一个 「 青果 合作社 」 ， 這个 合作社 佮 日本 彼爿 ， 合作 非常 非常 好 ，
因為 理事 主席 吳 振 瑞 先生 ， 伊 知影 日本的 文化 ， 閣 為 彼 的時陣 種 弓蕉 的 農民 ， 爭取著 「 五五 制 」 。
＊ 替 農民 爭取著 「 五五 制 」 予 臺灣 弓蕉 佇 日本 有 市場
彼 的時陣 種 弓蕉 ， 農民 攏會 當 趁著 錢 ， 發展 甲 真好 ， 予 咱 臺灣 的 弓蕉 ， 佇 日本 有 市場 。
遮 好 的 光景 ， 繼續 落去 ， 毋知 偌好 ？
＊ 煞 予 當時 的 國民黨 政府 定罪 坐監
但是 彼 的時陣 ， 發生 一件 足有 名 的 代誌 ， 有真濟 人 共 講做 是 「 青果 合作社 」 事件 ，
嘛有 人講 是 「 金 碗 案 」 等等 。
這个 案 是按怎 講 ？
就是講 發展 甲 遮爾 好 的 市場 ， 彼 的時陣 ， 吳 主席 煞 予 當時 的 國民黨 政府 欲 共 定罪 ， 定 啥物 罪 ？
吳 主席 彼 的時陣 ， 有 一个 活動 ， 做 真濟 金 碗 佮 金 盤仔 ， 講 伊 是 欲 貪汙 、 圖利 、 背信 等等 ，
所以 用 這款的 罪名 ， 共伊 定罪 ， 這位 吳 先生 就去 坐監 矣 。
＊ 臺 日 貿易 關係 斷去 ， 出口 量 大 落 ， 弓蕉 王國 崩去
按呢 落去 了後 ， 遮爾仔 重要 的 人 ， 入去 坐監 了後 ， 咱 臺 日 貿易 關係 斷去 ， 出口 量 大 落 ，
弓蕉 王國 崩去 。 這 實在是 非常 無彩 的 代誌 。

這个 「 青果 合作社 」 事件 ， 到今 ， 逐家 攏 已經 認為 這 絕對 是 一个 冤案 ， 這馬 有真濟 作品 、 一寡 資料 ， 攏會 當 看著 這件代誌 背後 的 一寡 原因 。 希望 這款 予人 遺憾 的 代誌 ， 毋通 閣來 發生 。
咱 臺灣 的 弓蕉 真正 又閣 甜 ， 又閣 芳 ， 嘛 希望 咱 臺灣 的 弓蕉 閣一擺 拍開 市場 ， 予 全世界 的 人 攏知影 ， 臺灣 的 弓蕉 有 偌爾仔 好食 。

◎ 語詞
． 松梧 siông-ngôo ： ひ の き Hinoki 檜木 ， 佮 天頂 的 「 嫦娥 siông-ngôo 」 仝 音 。
． 弓蕉 king / kin / kim-tsio ：
規 「 弓 」 來講 ， 是 「 弓蕉 king-tsio 」 。
這馬 聽著 講清楚 的 「 king 蕉 」 敢若 較少 矣 ， 逐家 攏 講 「 kin 蕉 」 較濟 。
「 kim 蕉 」 ， 是 黃金 的 「 kim 蕉 」 。
這 三 種 攏有 人講 ， 這馬 講 第二 種 的 人 上濟 。

＊ 弓蕉 的 單位 量 詞 ： 逐家 愛做 伙 開喙 來 練習 。
． 一 子 jí / lí ： 《 教典 》 計算 香 蕉 的 單位 ， 等 同 於 「 根 」 。
例 ： 一 子 弓蕉 　 tsi̍t jí king-tsio 。
． 一 莢 ngeh / ngueh / kueh / gueh ： 有 這 四 種 的 腔口 差 。
． 一 枇 tsi̍t pî ： 幾若 莢 ， 就是 咱 去 菜市仔 買 的時陣 ， 彼 一 枇 ， 這 一 枇 。
． 一 弓 tsi̍t king ： 規个 猶未 切割 ， 佇咧 樹仔 頂的 ， 就是 一 弓 。
佇 樹仔 頂的 → 一 弓 。
佇 菜市仔 的 → 一 枇 。
佇咧 恁兜 ， 佇咧 你 手頭 的 → 一 莢 / 一 子 。

． 勼 kiu ： 弓蕉 有當時仔 拄著 病蟲害 ， 可能 會 勼去 。
較 文言 音 的 講法 講 「 萎 縮 úi-sok 」 ， 較 白話 就是 「 勼 kiu 」 。
． 繁殖 huân-si̍t ： 弓蕉 著病 了後 ， 佳哉 閣有 一欉 留落來 ， 閣 繼續 「 繁殖 」 。
這 是 較 文言 書面語 ， 招 逐家 來 讀 這个 音 「 繁殖 huân-si̍t 」 。
較 口語 的 ， 就是 「 生湠 senn / sinn-thuànn 」 。
． 拚俗 piànn-sio̍k ： 弓蕉 若 佇 市場 內 ， 若 拚俗 ， 可能 市場 就會 崩去 。
「 俗 sio̍k 」 ← → 「 貴 kuì 」 ， 這 是 相對的 。
拚 piànn ， 就是 逐家 攏咧 搶 ， 拚俗 價 ， 按呢 價數 一直 刣 落去 ， 真 無好 。
『 撿 便宜 』 → 咱 欲 「 貪俗 」 ， 咱 就去 揣 彼種 欲 拚 俗價 的 。
貪俗 ， 講起來 敢若 較 貪心 的 感覺 ， 咱 嘛會使 講是 「 趁 俗 thàn-sio̍k 」 。
． 紡織 pháng-tsit ： 予 逐家 了解 發音 。

三 、 看戲 齣 ( hì-tshut ) 講臺 語
◎ 這溪無魚別溪釣 。
Tsit khe / khue bô hî pa̍t khe tiò .
意思 是 遮 無通 好趁 食 ， 我 來 別位 趁食 ， 抑是 佇 這搭 拄著 啥物 問題 ，
無法度解決 ， 我 來 想講 有 其 它 的 路 通行 無 ？
毋通 一直 守 佇咧 遐 ， 無欲 振動 。
這 就是 咱 臺灣人 的 精神 。 去到 佗 ， 咱 拄著 困難 ， 無要緊 ， 咱 閣 揣 別位 ，
閣來 處理 ， 閣 揣 其 它 的 出路 。

◎ 明知影 人 咧 做月內 ，
Bîng tsai-iánn lâng teh tsò-gue̍h-lāi / tsuè-ge̍h-lāi ,
你 煞 來 共人 拍 房門 。
lí suah lâi kā lâng phah pâng-mn̂g .
． 兩句 有 句 的 重點 ： 第一 句 「 明知影 」 ， 第二 句 「 煞 」 來 按怎 。
拄仔好 這 重點 的意思 會當 共 這个 句 ， 予 咱 閣較 了解 。
就是講 都 毋是 毋知 啊 ， 你 都 明知影 。
明明 就是 這款的 情形 ， 咱 應該 愛 按呢 做 ， 結果 你 煞是 用 另外 一種 做法 。
可能 顛倒 去 侵犯 著 別人 ， 干擾 著 別人 ， 影響著 別人 等等 。
． 做月內 的 人 ， 是 需要 較 靜 的 ， 愛 靜養 ， 愛顧 身體 。 意思 是講 愛 安靜 ，
袂使 去 干擾 。
拍 房門 ， 伊 是 咧 形容 講 雄雄 按呢 phóng ！ phóng ！ phóng ！ 去 共人 吵 ，
敢若 較 歹 ， 抑是 講 較 兇狂 ( hiong-kông ) 彼種 感覺 。

2019 . 10 . 24 《 臺語 講 世事 》 ： 臺灣 文化 日
一 、 看 新聞 講臺 語 ： 臺灣 文化 日暗 會 ， 白色 恐怖 演 予 你 知
＊ 翻譯
第 1 句 ：
華語 ： 好 幾十 位 原住民 的 朋友 ， 穿著 傳統的 服飾 ， 手 拉 著手 ， 唱 起 傳統 歌謠 ，
用 熱鬧 的 原住民 歌 ， 為 晚會 揭 開 序幕 。
臺語 ： 幾若十 位 原住民 朋友 ，
Kuí-nā-tsa̍p uī Guân-tsū-bîn pîng-iú ,
穿 亻 因 的 傳統 服裝 ，
tshīng in ê thuân-thóng ho̍k-tsong ,
手牽手 ， 唱 亻 因 的 傳統 歌謠 ，
tshiú khan tshiú , tshiùnn in ê thuân-thóng kua-iâu ,
用 鬧熱 的 原住民 歌聲 ，
iōng lāu-jia̍t ê Guân-tsū-bîn kua-siann ,
為 暗會 開場 。
uī àm-huē khui-tiûnn .
﹡ 有 幾个 語法 的 問題 愛 注意 ：
華語 有 『 穿著 、 拉 著 、 唱 起 』 ， 若 你 講 照 字 讀 ， 袂使 。
咱 只要 講 「 穿 啥物 」 都 好 ， 「 唱 啥物 」 ， 「 手牽手 」 ， 毋免講 「 牽 “ 著 ” 手 」 ，
「 手牽手 」 就 已經 有 牽著 矣 ， 無可能 牽 無著 。
這句 就是 共 逐家 講 ， 講 咱 毋通 受 華語 的 影響 ， 逐字 攏欲 共 翻譯 ， 按呢 是 毋著 的 。
﹡ 『 為 晚會 揭 開 序幕 』 → 為 暗會 開場 。
暗會 àm-huē ， 算是 新的 臺語 詞 。 可能 對 「 暗安 」 來 的 。
有人 講 恁 臺語 敢有 「 早安 、 午安 、 暗安 」 ？
豐 惠 老師 講 ： 「 無 。 」
這馬 就是講 欲按怎 請安 ？
本來 咱 講 「 𠢕早 」 ， 欲 睏 就 講 「 好 來 睏 」 ，
你 若欲 講 較 雅氣 ， 你 欲 講 「 希望 你 睏眠 誠好 勢 。 」 ， 抑是 講 「 你 有 一个 好 眠夢 。 」
加 加 是 按呢 。 一般 無 ， 一般 咱 厝內 是 袂 按呢 講 。

第 2 句 ：
華語 ： 把 過去 的 白色 恐怖 歷史 ， 用 行動 劇 展示 ， 劇 中 描述 許多 人 ， 無辜 被 抓 ， 因為 關 太 久 ，
出獄 後 連 母親 都 不 認得 。
臺語 ： 共 過去 的 白色 恐怖 歷史 ，
kā kuè-khì ê Pe̍h-sik Khióng-pòo li̍k-sú ,
用 劇 齣 演 予 你 知 ，
iōng hì-tshut ián hōo lí tsai ,
真濟 人 無張無持 夆 掠去 ，
tsin-tsē lâng bô-tiunn-bô-tî hông lia̍n – khì ,
因為 關 傷久 ，
in-uī kuainn siunn kú ,
出獄 了 連 阿母 嘛 袂認得 家己 。
tshut-ga̍k liáu liân a-bú mā
﹡ 『 無辜 』 → 真 冤枉 ， 抑是 講 「 真 枉屈 ( óng-khut ) 」 。
嘛會當 直接講 彼个 字 ， 文言 音 的 講法 「 無辜 bû-koo 」 。
『 無辜 被 抓 』 → 無張無持 夆 掠去 。 這 嘛是 一種 差不多 意思 。
當然 一定 是 也無 做 啥物代誌 ， 哪會 想著 會 去 夆 掠去 ， 嘛是 形容 。
「 無張無持 」 就是 表示 你 無想著 ， 雄雄 按呢 ， 這 嘛是 一種 寫法 。
﹡ 『 出獄 後 連 母親 都 不 認得 』 → 出獄 了後 ， 連 阿母 嘛 袂認得 家己 。
有的 政治犯 確實 是 按呢 ， 關 傷久 ， 阿母 思念 伊 ， 攏 見 袂著 人 。
落尾 阿母 失智 ， 見著 家己 的後生 ， 真正 袂認得 。

第 3 句 ：
華語 ： 為 臺灣 長遠 未來 而 努力 ， 希望 以 嚴肅 的 態度 ， 致 力 縮短 族群 間 的 差異 ， 整合 國民 意識 ，
創造 國家 共同 的 價值 核心 。
臺語 ： 為 臺灣 長久 的 未來 拍拚 ，
Uī Tâi-uân tn̂g-kú ê bī-lâi phah-piànn ,
用 嚴肅 的 態度 ，
iōng giâm-siok ê thài-tōo ,
欲來 縮小 族群 之間 的 差別 ，
beh lâi sok-sió tso̍k-kûn tsi-kan ê tsha-pia̍t ,
揣著 共識 ，
tshuē-tio̍h kiōng-sik ,
予 國家 的 人民 有 共同 的 核心 價值 。
hōo kok-ka ê jîn-bîn ū kiong-tông ê hi̍k-sim kè-ta̍t .
﹡ 主要 有一寡 字詞 ， 可能 愛 注意 伊 的 發音 ， 愛 共 逐家 提醒 一下 。
． 嚴肅 giâm-siok ： 「 嚴 giâm 」 的 ” g ” ， 「 肅 siok 」 有 入聲 ” k ” 。
這 算做 是 華語 無 的 物件 。
． 族群 tso̍k-kûn ： 「 族 tso̍k 」 嘛是 有 入聲 ” k ”
． 差別 tsha-pia̍t ： 「 別 pia̍t 」 嘛是 有 入聲 ” t ”
． 共識 kiōng-sik ： 「 識 sik 」 嘛是 有 入聲 ” k ”
． 核心 hi̍k-sim ： 「 核 hi̍k 」 嘛是 有 入聲 ” k ”
． 價值 kè-ta̍t ： 「 值 ta̍t 」 嘛是 有 入聲 ” t ”
入聲 是 咱 臺語 的 發音 內面 ， 足 重要 足 重要 的 物件 ， 一定愛 會記得 。
入聲 咧 寫 的時陣 ， 有的 後壁 是 ” k ” 尾 ， 是 舌根 的 ， ” p ” 尾 ， 是 合 脣 的 。
” t ” 尾 ， 是 舌 尖 的 ， ” h ” 尾 ， 是 喉 窒 音 ( âu-that-im ) 。

第 4 句 ：
華語 ： 臺灣 要 形 塑 一個 正常 獨立 的 國家 ， 透過 文化的 深根 ， 把 文化 當做 我 們 的 桶箍 ，
改造 文化的 轉型 正義 。
臺語 ： 臺灣 欲 成做 一个 正常 獨立 的 國家 ，
Tâi-uân beh tsiânn tsò / tsuè tsi̍t ê tsìng-siông to̍k-li̍p ê kok-ka ,
愛閣 較 深入 來 發展 咱的 文化 ，
ài koh-khah tshim-ji̍p lâi huat-tián lán-ê bûn-huà ,
共伊 當做 桶箍 ，
kā i tòng-tsò tháng-khoo ,
進行 文化的 轉型 正義 。
tsìn-hîng bûn-huà ê tsuán-hîng tsìng-gī .
﹡ 『 成為 』 → 「 成做 tsiânn tsò / tsuè 」 是 正式 的 講法 ，
當然 嘛有 可能 有的 人 無一定 用 這个 詞 。 因為 足濟 臺語 的 詞 ， 各種 講法 ，
有時仔 有的 人 幾若 款 攏有 咧 用 ， 有的 人 干焦 用 某 一款 ， 有的 人 可能 用 其中 幾 款 ，
這 是無 一定 。
「 成做 tsiânn tsò / tsuè 」 敢是 對 教會 來 的 字 ？
目前 看起來 ， 文獻 上 是 按呢 無毋著 ， 「 成做 啥 」 是 教會內 足濟 、 足 四常 的 一个 詞 ，
但是 一般來講 ， 嘛無一定 干焦 教會 咧 用 ， 只 是講 多數 。
﹡ 這个 「 愛 」 嘛是 咱 足 臺語 的 詞 ， 就是 必須 「 愛 」 按怎 ， 一定 按怎 。

第 5 句 ：
華語 ： 對 臺灣 國家 基本 發展 法 ， 文化 政策 跟 古蹟 保留 的 推動 ， 都 要 銘記 臺灣 對 文化的 重視 。
臺語 ： 對 臺灣 國家 基本 發展 法 ，
Tuì Tâi-uân kok-ka ki-pún huat-tián-huat ,
到 文化 政策 的 制定 、 古蹟 保留 的 推捒 ，
kàu bûn-huà tsìng-tshik ê tsè-tīng , kóo-tsik pó-liû ê tshui-sak ,
攏愛 會記得 重視 文化 。
lóng ài ē-kì-tit tiōng-sī bûn-huà .
﹡ 這句 嘛是 有一寡 字 的 發音 ， 共 逐家 提醒 一下 。
． 政策 tsìng-tshik ： 「 策 tshik 」 入聲 ， 舌根 的 。
． 制定 tsè-tīng ： 「 制 tsè 」 ， 可能 有人 毋知影 這字 是 ” tsè ” ， 烏白 唸 。
例 ： 制服 tsè-ho̍k 、 制定 tsè-tīng 。
． 古蹟 kóo-tsik ： 「 蹟 tsik 」 入聲 ， 舌根 的 。
． 推捒 tshui-sak ： 嘛有 人講 「 推捒 thui-sak 」 。
有人 認為 講 「 推 tshui 」 較有 push 的 感覺 。 攏有 人講 。
「 捒 sak 」 嘛是 入聲 ， 有 ” k ” 。

二 、 講予 你 知 ： 臺灣 文化 日
臺灣 文化 日 是 佇 10 月 17 號 。 敢有 這个 日子 ？ 這个 日子 是按怎 來 的 ？
◎ 臺灣 文化 日
＊ 2001 年 ， 陳水扁 總統 宣佈 制定 的
但是 制定 了後 ， 尾仔 有 政黨 輪替 ， 所以 「 臺灣 文化 日 」 有 恬靜 一段時間 。
＊ 這幾冬 文化部 𤆬頭 ， 組織 「 臺灣 文化 日 推動 小組 」
＊ 舉辦 影展 、 音樂會 ， 古蹟 文化 場所 免費 開放 參觀
＊ 透過 政府 資源 的 支持 ， 民間 文化 袂 斷根

◎ 推捒 「 臺灣 文化 日 」 的 「 臺灣 文化協會 」
＊ 1921 年 10 月 17 創立
＊ 蔣渭水 結合 醫學生 、 留學生 ， 佮 本土 智識 份子 共同 成立
佇 日本時代 ， 蔣渭水 結合 醫學生 、 留學生 ， 佮 本土 智識 份子 共同 成立 。
因為 彼 的時陣 ， 臺灣 社會 確實 講 ， 智識 猶無 夠 ， 希望 透過 這个 協會 ，
希望 臺灣 社會 有 閣 較濟的 現代 公民 ， 應該 愛 有的 智識 。
＊ 辦 報紙 、 放送 電影 ， 辦 文化 學仔 、 講演 團
＊ 主張 「 臺灣 是 臺灣人 的 臺灣 」
這 是 頭一个 欲 予 臺灣人民 現代 意識 的 一个 運動 。 上蓋 重要 的 ， 是 透過 這款 運動 ， 這款 協會 ，
建立 觀念 ， 就是 主張 「 臺灣 是 臺灣人 的 臺灣 」 。
這 相對 應 的 是 日本人 ， 因為 彼 的時陣 ， 是 日本時代 。

◎ 組織 受著 打擊
遮爾 重要 的 臺灣 文化協會 ， 一開始 都 針對 一寡 歷史 、 法律 、 衛生 、 經濟 等等 的 主題 ， 予 較濟的 公民 意識 ， 慢慢仔 「 民族 覺醒 」 又閣 開始 。
＊ 「 覺醒 」 色彩 的 運動 ， 予 日本 殖民 政府 非常 鑿目
in 主張 「 臺灣 是 臺灣人 的 臺灣 」 這款 覺醒 的 色彩 ， 予 日本 殖民 政府 非常 鑿目 ， 一定愛 來 阻擋 。
＊ 1923 年 1 月 ， 用 「 治安 警察 法 」 鎮壓 民眾 運動
因為 彼个 時陣 ， 臺灣 上 衝 的 運動 ， 是 希望 「 臺灣 議會 當 設置 」 請願 運動 ，
有 濟濟 的 臺灣 文化協會 的 頭人 來 參與 。
日本 政府 就 用 這个 法律 ， 欲來 共 真濟 內面 的 頭人 攏共 掠起來 。
本來 想講 這个 法 做 落去 了後 ， 是毋是 協會 的 「 臺灣 議會 」 運動 ， 會 消滅 去 ， 結果 無 ，
愈來愈 濟人 有 這个 覺醒 。
＊ 1927 年初 ， 文化協會 分裂
因為 路線 的 問題 ， 有的 人講 咱 莫 行政 治 ， 有的 人講 咱 應該 愛 行政 治 ， 文化協會 分裂 。
＊ 蔡培火 、 蔣渭水 組成 臺灣 民眾 黨
分裂 了後 ， 咱 就 看著 蔡培火 、 蔣渭水 就 組成 「 臺灣 民眾 黨 」 。
＊ 1931 年 臺灣 民眾 黨 夆 禁 、 散陣
因為 濟濟 的 問題 ， 包括 臺灣 民眾 黨 亻 因 的 路線 嘛 出現 問題 ， 到 1931 年 彼个 時陣 ，
規个 日本的 軍國 主義 愈來愈 起來 ， 規个 打壓 嘛 愈來愈 強 ，
佇咧 1931 年 ， 臺灣 民眾 黨 夆 禁 、 散陣 落去 矣 。

臺灣 文化協會 佇咧 咱 日本時代 ， 所做的 真濟 代誌 ， 以 這馬 的 角度 來看 ， 當然 這 是 一段 真重 要 的 歷史 ， 到底 彼个 時陣 in 做了 著 ？ 抑是 毋著 ？ 啥物款 的 代誌 ， 咱 愛 來 改進 ， 啥物款 的 代誌 ， 咱 愛 繼續 做 落去 ， 這 攏是 咱 每一个 臺灣人 應該 用心 來 考慮 的 。
今仔日 介紹 的 「 臺灣 文化 日 」 ， 就是 因為 10 月 17 號 ， 是 「 臺灣 文化協會 」 成立 的 日子 。

◎ 語詞
． 共識 kiōng-sik ： 有一寡 漢字 ， 咱 提來 照 讀 的 ， 有 袂少 是 對 日語 詞 借來 的 。
強調 有一寡 入聲 的 發音 愛 注重 。
像 「 Ｘ 識 」 、 「 意識 」 、 「 啥物 識 」 ， 這種 足濟 攏是 日 語詞 直接 ，
咱 讀 漢字 的 臺語 發音 ， 亻 因 讀 家己 的 日文 音 。
． 恬靜 tiām-tsīng ： 「 恬 tiām 」 佮 「 靜 tsīng 」 ， 其實 是 仝款 意思 。
有時仔 ， 咱 臺語 有 一款 類似 這種 詞 ， 就是 兩个 仝 意思 的 字 ， 鬥做伙 ，
變做 另外 一个 詞 。 恬 就是 靜 ， 靜 就是 恬 ， 鬥做伙 變做 「 恬靜 」 。
． 𤆬頭 tshuā-thâu 。
． 向望 ǹg-bāng ： 「 向 ǹg 」 佮 「 望 bāng 」 攏是 白話音 。
「 我 望 你 按怎 」 佮 「 我 向 你 按怎 」 ， 嘛是 仝 意思 。
． 古蹟 kóo-tsik ： 「 蹟 tsik 」 正爿 是 責任 的 「 責 tsik 」 。
有 幾字 漢字 的 正爿 ， 是 責任 的 「 責 tsik 」 ， 攏是 「 tsik 」 的 音 ，
成績 的 「 績 tsik 」 。
． 斷根 tn̄g-kin / kun ： 「 斷 tn̄g 」 是 白話音 ， 伊 嘛是 有 幾若个 音 。
「 斷 tuān 」 ， 像講 「 判斷 tuàn 」 ， 第 3 聲 的 。
根 kin ， 根 kun ， 是 腔口 差 。
． 放送 hòng-sàng ： 節目 愛 「 放送 」 。 這 嘛是 日語 借來 用 的 。
以早 講 Hōsōkyoku ， 就是 廣播 電臺 的意思 ， NHK 就是 放送局 。
． 學仔 o̍h-á ： 毋是 食 的 「 芋仔 ōo-á 」 ， 嘛毋是 食 的 「 蚵仔 ô-á 」 。
這个 「 學仔 o̍h-á 」 就是 算做 較 小型 的 學校 ， 抑是 講 咧 開班 的意思 。
． 啟蒙 khé-bông ： 主要 是 彼个 字 愛 按呢 唸 。
． 鑿目 tsha̍k-ba̍k ： 「 足 tsha̍k 的 」 ， 其實 是 這个 漢字 「 鑿 」 ， 毋是 「 刺 」 。
「 刺 tshì 」 ， 抑是 「 刺 tshiah 」 ， 無 tsha̍k 的 音 。
． 漚步 àu-pōo ： 一般 本來 是 咧 講 菜蔬 果子 欲 爛去 ， 彼 叫做 「 漚 àu 」 。
落尾 咱 攏會 去 講 「 無好 的 物件 」 ， 嘛是 按呢 講 。
． 可比 khó-pí ： 咱 普通時 定定 咧 講 「 舉 一个 例 來講 」 ， 「 譬如 講 按怎 」 。
嘛會當 講 「 可比 講 按怎 」 。
這馬 逐家 攏 講 「 譬如 講 」 ， 彼是 較 文言 ， 嘛是 會使 。
較 白話 的 講法 「 可比 講 按怎 按怎 」 。 「 親像 ， 若像 」 的意思 。

三 、 看戲 齣 ( hì-tshut ) 講臺 語
◎ 人生在世 ， 袂輸 草木 一生 。
Jîn-sing tsāi sè , bē-su tshó-bo̍k it-sing .
主要 是 欲 予 逐家 看著 咱 戲劇 內底 ， 真濟 人講 話 內底 ， 文言 音 成語 的 讀法 就會 出來 ，
表示 講 文音 到 白 音 這个 物件 ， 其實 是 愈來愈 濫 鬥陣 。
當然 有時陣 ， 過去 有一寡 漢學仔 的 教育 環境 有關係 ， 所以 講定 定 唸 一寡 這種 成語 ，
濫 佇 白話 內底 。
「 人生在世 ， 草木 一生 」 攏是 文言 音 ， 「 袂輸 bē-su 」 是 白話音 ， 口語 的 。

． 草木 ， 可比 講 若親像 是 足 無啥物 貨 、 無啥 價值 、 無啥 氣力 的 一个 物件 ，
意思 就是講 「 人 」 佮 「 草木 」 仝款 ， 是 一種 感慨 。

◎ 目今 錢 做人 ，
Ba̍k-kim tsînn tsò-lâng ,
無 共 烏西 ， 伊 會刊 甲 遮 大 篇 ？
bô kā oo-se , i ē khan kah tsiah tuā phinn ?
． 目今 ba̍k-kim ： 就是 「 當今 」 ， 抑是 講 「 這馬 這个 時陣 」 彼个 意思 。
． 烏西 oo-se ： 這 嘛是 日語 詞 來 的 。
你 提錢 ， 抑是 提 啥物 好空 的 ， 予 有 權力 的 人 ， 請 伊 做 啥物代誌 。
． 歪哥 uai-ko ： 提人的 錢 。
《 教典 》 貪汙 或 以 不正 當 的 手法 取得 利益 或 財物 。
． 刊 khan ： 用 新聞 ， 抑是 報紙 ， 啥物 廣告 ， 攏 用 「 刊 的 」 。
我 用 這 「 面冊 」 ， 咱 會當 講 「 刊 面冊 」 。

2019 . 10 . 31 《 臺語 講 世事 》 ： 貼 圖 的 發展
一 、 看 新聞 講臺 語 ： 貼 圖 好市草 ， 創作者 分享 生活
＊ 翻譯
第 1 句 ：
華語 ： 誇張 大 濃妝 ， 復古 半屏山 ， 配 上 「 倯 閣有 力 」 的 對白 。
臺語 ： 粉 抹 甲 厚厚 厚 ，
Hún buah kah ka̋u-kāu-kāu ,
頭毛 電 予 膨膨 膨 ，
thâu-mn̂g tiān hōo phòng-phòng-phòng ,
閣 添 一句 倯 閣有 力 的 話 。
kho thinn tsi̍t kù sông koh ū-la̍t ê uē .
﹡ 『 誇張 大 濃妝 』 → 粉 抹 甲 厚厚 厚 。
有的 人 若 閣較 譀 的 ， 可能 會用 「 糊 」 的 → 粉 共 糊 甲 厚厚 厚 。
「 抹 甲 按怎 」 、 「 電 予 按怎 」 是 咱 足 臺語 的 句型 。
﹡ 三 字 三 連 音 ， 「 厚厚 厚 」 佮 「 膨膨 膨 」 拄仔好 是 兩 類 ， 聲調 無仝款 。
膨膨 膨 phòng-phòng-phòng ： 一般 變調 ， 攏是 照 按呢 變 的 。
一字 是 「 膨 phòng 」 ， 本 調 是 第 3 調 。
兩 字 是 「 膨膨 phòng-phòng 」 ， 頭前 彼字 愛 變調 ， 變做 第 2 調 。
三 字 膨 ， 頭前 兩 字 攏 變 仝款 的 ， 攏 變做 第 2 調 。
厚厚 厚 ka̋u-kāu-kāu ：
「 厚 kāu 」 這字 的 本 調 是 第 7 調 ， 本來 愛 變調 ， 是 變 第 ３ 調 。
兩 字 是 「 厚厚 kāu-kāu 」 ， 頭前 彼字 變做 第 ３ 調 。
三 字 「 厚 」 毋是 變做 「 kàu-kàu-kāu 」 （ ← 讀音 ） ，
變做 ka̋u-kāu-kāu ， 第一 字 會 變 第 9 聲 ， 中 升 調 ， 懸 起去 。
三 字 三 字 的 變調 有 這款的 方式 ， 兩 類 。
﹡ 「 添 thinn 」 這字 這馬 嘛 足濟 人 袂曉 用 ， 攏 用 「 加 ke 」 、 「 加 ka 」 。
「 添 」 嘛是 一種 ， 加添 ( ke-thinn ) 的意思 。 添 thinn 是 白話音 。
例 ： 這 電鍋 內面 ， 水閣 共 添 一寡 ， 予 伊 繼續 閣 炊 一下 。
﹡ 倯 閣有 力 sông koh ū-la̍t ： 「 倯 sông 」 是 這字 漢字 。

第 2 句 ：
華語 ： 從 拍片 轉戰 貼 圖 創作 ， 畫 的 是 個人 心聲 ， 卻 意外 引發 廣大 女性 共鳴 。
臺語 ： 對拍 片 改途 做 貼 圖 創作 ，
Tuì phah-phìnn kái-tôo tsò tah-tôo tshòng-tsok ,
共 家己 的 心內話 畫出來 ，
kā ka-kī ê sim-lāi-uē uē-tshut-lâi ,
煞 予 濟濟 查某人 感覺 有 仝心 。
suah hōo tsē-tsē tsa-bóo-lâng kám-kak ū kâng-sim .
﹡ 『 轉戰 』 → 改途 kái-tôo ， 就是 換頭路 。 改 佗一 途 。
例 ： 你 是 食 佗一 途 ？ 你 做 這途 。 你 做 佗一 途 ？
﹡ 『 心聲 』 → 心內話 sim-lāi-uē 。
﹡ 『 廣大 女性 』 → 濟濟 查某人 。
咱 普通時仔 講 「 這 物件 足濟 的 。 」 就是 這个 漢字 「 濟 tsē / tsuē 」 。
有真濟 人 可能 記袂起來 ， 若是 受 華語 影響 ， 定定 會 講著 一个 成語
「 人才 濟濟 jîn-tsâi tsē-tsē / tsuē-tsuē 」 ， 就是 這字 「 濟 」 。
﹡ 『 有 共鳴 』 → 有 仝心 ū kâng-sim 。

第 3 句 ：
華語 ： 那 個 時候 就 剛 離職 ， 所以 真的 還 滿 廢 的 。
臺語 ： 彼陣 都 拄仔 辭頭路 ，
Hit-tsūn to tú-á sî-thâu-lōo ,
有影 不止仔 荏懶 。
ū-iánn put-tsí-á lám-nuā .
﹡ 『 廢 』 → 就是 「 荏懶 lám-nuā 」 的 一種 狀態 。
啥 攏 無愛 做 ， 都 躽 ( nuà ) 佇咧 遐 ， 這 就是 「 荏懶 」 。
﹡ 『 耍 廢 』 → 咱 會當 講 「 激 荏懶 kik lám-nuā 」 。 佇咧 厝裡 激 荏懶 。
﹡ 『 就 剛 離職 』 → 都 拄仔 辭頭路 。
拄仔 的 「 仔 á 」 有 變調 、 無 變調 ， 意思 無仝款 。
拄仔 辭頭路 tú-á sî-thâu-lōo ：
a . 有 變調 ： 最近 無偌久 的 時間 ， 可能 一禮拜 前 ， 抑是 兩工 前 ， 無 講 蓋 精確 ，
一定 是無 蓋 久 ， 幾工仔 。
a . 無 變調 ： 可能 三 分鐘 進前 。

第 4 句 ：
華語 ： 不管 是 走 無 厘 頭 搞 笑 路線 ， 還 是 療癒 系 的 可愛 動物 畫 風 。
臺語 ： 毋管 是 捎攏無 的 笑詼 款 ，
M̄-kuán sī sa-lóng-bô ê tshiò-khue-khuán ,
抑是 撫 心肝 的 古錐 動物 風格 。
iah-sī hu-sim-kuann ê kóo-tsui tōng-bu̍t hong-keh .
﹡ 『 無 厘 頭 』 → 捎攏無 ， 毋知 咧 舞 啥 ， 毋知 咧 創啥 。
﹡ 『 搞 笑 路線 』 → 笑詼 款 。
「 啥物款 」 的 「 款 khuán 」 嘛是 足 臺語 的 ， 啥物 型 的意思 。
例 ： 你 煮 這 物件 ， 好食款 。
你 這 「 款 」 物件 ， 閣有 咧 賣 無 ？
﹡ 『 療癒 系 』 → 撫 心肝 hu-sim-kuann ， 共你 的 心肝 撫撫咧 。
撫撫咧 hu-hu – leh ， 就是 這个 「 撫 hu 」 漢字 ， 毋是 呼吸 的 「 呼 hoo 」 。

第 5 句 ：
華語 ： 養 活 52 萬 貼 圖 創作者 ， 如果 加入 周邊 商品 的 業績 ， 收益 超 乎 想像 。
臺語 ： 予 52 萬 貼 圖 創作者 有 飯 通食 ，
Hōo 52 bān tah-tôo tshòng-tsok-tsiá ū pn̄g thang tsia̍h ,
若 共 授權 商品 的 業績 算 入來 ，
nā kā siū-khuân siong-phín ê gia̍p-tsik sǹg – ji̍p-lâi ,
亻 因 趁 偌濟 咱 想袂到 ！
in thàn guā-tsē / tsuē lán siūnn-buē-kàu !

二 、 講予 你 知 ： 貼 圖 從到今 Tah-tôo tsîng-kàu-tann
這馬 逐家 用 真濟 ， 足 占贏 的 通訊 軟體 ， 攏會 用著 「 貼 圖 」 。
貼 圖 伊 嘛有 伊 的 發展 ( 歷史 ) 。 貼 圖 敢有 歷史 ？
◎ 貼 圖 的 歷史
＊ 1980 年 ， 美國 大學 的 BBS
咱 若 共 時間 搝 轉去 1980 年代 ， 應該 算講是 這馬 的 網路 進前 的 代誌 。
彼 的時陣 ， 美國 有一間 大學 號做 「 Carnegie Mellon 卡 內 基 ． 梅 隆 」 ，
這間 大學 內面 的 老師 佮 學生 ， 創 一个 線頂 的 公佈 欄 ( kong-pòo-nuâ ) ， 號做 BBS 。
＊ 討論 代誌 ， 有人 講笑 ， 害人 誤會
本來 是 逐家 佇咧 頂懸 ， 討論 一寡 代誌 ， 有的 人 當然 就會 講耍笑 ， 但是 彼 攏是 文字 ，
咱 普通時仔 講耍笑 的時陣 ， 可能 面會 笑 抑是 按怎 ， 若是 干焦 文字 ，
逐家 都 毋知影 你 到底 是講 正實 的 ， 抑是 咧 講耍笑 ， 所以 有人 會 誤會 ， 這个 時陣 欲按怎 ？
＊ 笑話 愛做 記號 ， 共 分 予 清
就有 人 建議 ， 講 你 若 咧 講耍笑 ， 你 愛做 一下仔 記號 ， 逐家 才知 影 你 是 咧 講耍笑 。
所以 講講 笑話 ， 著愛 做記號 ， 共 分 予 清楚 。
＊ 電腦 科學家 Scott Fahlman 建議 用 :-)
彼 的時陣 ， 亻 因 這間 學校 有 一位 教授 ， 伊 嘛是 一个 電腦 科學家 Scott Fahlman ，
伊 建議 用 啥物 符號 來 代表 你 咧 講耍笑 ？ 就是 這个 :-) ， 看起來 敢若 一个 笑面 ，
這个 符號 佇 彼 的時陣 ， 電腦 的 科技 會當 拍 會 出來 ， 三个 符號 合起來 敢若 一个 笑面 。
這个 符號 逐家 就 用 做 講 我 若講 這段 話 ， 後壁 有 加一 个 這號 符號 ， 就 表示 我 這馬 咧 講耍笑 。

◎ 對 表情 符號 到 貼 圖
＊ 簡單 符號 → 細張 圖 → 大張 圖
慢慢仔 ， 簡單 的 符號 綴著 電腦 科技 愈來愈 厲害 ， 變做 細張 的 圖 ，
慢慢仔 又閣 變做 大張 的 圖 ， 愈 畫 愈 媠 。
＊ 通訊 軟體 使用者 佮意 用 貼 圖
這馬 占贏 ( tsiàm-iânn ) 的 通訊 軟體 的 使用者 ， 攏 足 愛用 的 。
＊ 有 貼 圖 店仔 會使 買 佮 賣
而且 這个 軟體 的 經營者 誠 厲害 ， 伊 有 一个 貼 圖 的 店仔 ， 會當 予 咱 去 揀 ，
看 你 欲佗 一个 貼 圖 ， 你 會使 買 ， 買 以外 ， 你 嘛會當 賣 。
＊ 畫圖 的 超過 七萬 ， 交關 金額 18 億
這馬 有 足濟足濟 人 規氣 畫 貼 圖 來 賣 ， 畫圖 的 人 已經 超過 7 萬人 矣 。
交關 的 金額 來到 18 億 遮爾仔濟 矣 。

◎ 貼 圖 的 功能
＊ 表達 比 文字 較 豐富 幼路 的意思
貼 圖 這馬 變做 是 一个 經濟的 現象 ， 因為 咱 咧 使用 貼 圖 的時陣 ， 發現 一件 代誌 ，
這馬 真濟 人 ， 有的 可能 無愛 講 ， 但是 你 用 貼 圖表 達 ， 比 文字 閣較 豐富 ， 又閣 幼路 的意思 ，
因為 一張 圖 ， 尪仔 的 表情 ， 邊仔 閣 配 一寡 文字 ， 完全 都會 當 表達 你 彼陣 的 心情 。
所以 講 貼 圖 非常 受 歡迎 ， 真濟 閉思 ( pì-sù ) 的 人 ， 無啥 會曉 講話 ，
規氣 就 貼 一張 圖 ， 都會 當 完全 表達 伊 的意思 。
＊ 品牌 、 政治人物 用來 盤撋
這馬 貼 圖 有真濟 品牌 ， 嘛有 出家 己 的 貼 圖 ， 甚至 真濟 政治人物 ， 抑是 講 明星 等等 ，
會 出家 己 的 貼 圖 ， 來 佮 民眾 盤撋 。
＊ 母語 團體 做 貼 圖 捒 臺語文
咱 嘛 看著 真濟 母語 團體 利用 貼 圖 ， 來 推捒 咱的 臺語文 。
因為 畫 一張 圖 ， 邊仔 閣會當 寫 幾个仔 字 ， 母語 團體 所做的 臺語 貼 圖 ， 用 的 攏是 正 體 的 臺語文 。
＊ 用 母語 罔 畫 / 話
因為 咱 會當 用 母語 ， 罔 畫圖 ， 閣會當 罔講 話 。
這 就是 這馬 貼 圖 的 發展 ， 講予 逐家 了解 ， 後回 希望 逐家 咧 用 貼 圖 的 時 ，
嘛愛 多多 利用 咱 臺語 的 貼 圖 。

◎ 語詞
． 講耍笑 kóng-sńg-tshiò 、 講笑 kóng-tshiò 、 滾耍笑 kún-sńg-tshiò 、 滾笑 kún-tshiò 、
耍笑 sńg-tshiò ， 攏有 人講 ， 有真濟 種 講法 。
「 講 kóng 」 到 「 滾 kún 」 ， 可能 有一寡 音 變 的 狀況 。
． 笑詼 tshiò-khe ： 講 一寡 「 笑詼 」 的 代誌 。
☉ 「 笑話 tshiò-uē 」 佮 「 笑詼 tshiò-khe 」 有 啥物 差別 ？
有的 人 是 「 笑話 」 、 「 笑詼 」 濫 咧 用 ， 無 分甲 足 清楚 。
有的 人 是 分甲 較 清楚 ， 「 笑話 」 是 比較 較有 負面 的意思 。
就是講 會 予人 恥笑 ( thí-tshiò ) ， 抑是 講 會 予人 訕笑 ( suan-tshiò ) 彼款 。
「 笑詼 」 主要 攏是 講 心適 、 幽 默 這種 的 。
有的 人講 這 兩種 用法 袂使 濫做伙 ， 但是 大部份 的 人 濫 咧 用 較濟 。
例 ： 你 莫 按呢 ， 別人 會 共你 當做 「 笑話 」 ， 予人 看 「 笑話 」 。
． 笑談 tshiàu-tâm ： 這 是 文音 的 講法 。 「 笑 tshiàu 」 是 其中 一个 文言 音 。
一般 攏是 變做 可能 有 一个 故事 性 ， 抑是 有 一段 啥物 經歷 ， 會 予人 感覺 講 咧 開 講的 時 ，
提出 來講 ， 有 可能 是 過去 發生 的 代誌 。
． 含笑花 hâm-siàu-hue ： 「 笑 siàu 」 嘛是 其中 一个 文言 音 。
「 笑 」 有 三个 音 ， tshiàu 、 siàu 是 文言 音 ， tshiò 是 白話音 。

． 交關 kau-kuan ： 咱 來去 貼 圖 店仔 ， 佮 伊 交關 ， 買 貼 圖 就是 交關 。
所以 就是 買物件 的意思 。 這 是 對 日語 詞 來 的 。
「 交關 」 有淡薄仔 較有 情 的 感覺 ， 「 來去 共伊 交關一下 」 ，
若是 會用 這字 ， 咱 就 知影 彼个 頭家 可能 較 熟 的 ， 有 熟似 ，
就是 照顧 伊 的 生理 ， 當然 嘛是 去 共 看一下 ， 順紲 買物件 。
． 盤撋 puânn-nuá ： 真濟 人 用 貼 圖 佮 咱 來 盤撋 。
敢若 人際 交流 、 交陪 的 工具 ， 嘛是 講 一種 表現 。
例 ： 你 來 佮 逐家 盤撋 一下 。
你 做生理 進前 ， 愛 盤撋 一下 ， 就是 這兩个 漢字 「 盤撋 」 。
音 愛 注意一下 ， 「 盤撋 puânn-nuá 」 。
「 撋 nuá 」 就是 逐家 撋 鬥陣 ， 感情 閣較 好 。

． 話 uē 、 講 káng 、 破豆 phò-tāu ： 算講是 仝 意思 。 若準 講 有 小可 無仝 ，
Ａ 這个 「 破豆 phò-tāu 」 較 用佇咧 可能 無啥 主題 的 彼種 開講 ， 烏白講 ，
無一定 有 焦點 ， 凊彩 開講 。 「 啉茶 罔 破豆 」 。
有 地方 差 ， 有的 所在 確實 無咧 用 「 破豆 」 ， 中南部 比較 較濟 。
Ｂ 講 káng ： 是 開講 的 「 講 káng 」 ， 白話音 ， 「 講 kóng 」 是 文言 音 。
咱 一般 會 分開 用 ， 比如講 「 講 ( kóng ) 話 」 ， 「 開講 ( káng ) 」 。

三 、 看戲 齣 ( hì-tshut ) 講臺 語
◎ 我 喙 若有 遐 聖 ， 就 聽好 借人 生囝 矣 。
Guá tshuì nā ū hiah siànn , tiō thìng-hó tsioh lâng senn-kiánn — ah .
． 這 較 講笑的 ， 主要 是 配 「 喙 tshuì 」 佮 「 聖 siànn 」 ， 意思 就是講
你 講話 ， 預言 敢若 講甲 足 準 的 。
「 聖 siànn 」 是 白話音 ， 就是 「 有靈有聖 」 。
伊 的 喙 足 「 聖 siànn 」 的 ， 就是 伊講 的 話 攏 足 準 的 。
例 ： 你的 「 喙 足 聖 的 」 ， 講 啥物人 會著 ， 啥物人 就會 著 。
． 「 聽好 thìng-hó 」 按怎 ， 「 通好 thang-hó 」 按怎 ， 意思 是 差不多 。
就是講 會當 啥物貨 ， 閣 加一寡 無仝 的 用法 。

◎ 從今以後 ，
Tsiông-kim í-āu ,
咱 田 無 交 ， 水 無 流 ， 一人行一路 。
lán tshân bô kau , tsuí bô lâu , tsi̍t lâng kiânn tsi̍t lōo .
． 這 比較 較有 敢若 欲 佮 人 畫 清 界線 的 時 會 講的 。
． 「 從今以後 tsiông-kim í-āu 」 這 就是 文言 音 的 講法 。
你 嘛會當 講 「 對 今 起 tuì-tann-khí 」 、 「 對 這時 起 tuì-tsit-sî-khí 」
白話 的 講法 當然 嘛會使 ， 這 嘛 定定 咧 講 「 從今以後 」 按怎 按怎 。
變做 是 白話 中 有 文言 的 物件 ， 按呢 透濫 。
． 「 田 無 交 ( kau ) 」 的 「 交 kau 」 ， 毋是 水溝仔 的 「 溝 kau 」 。
田內底 無 水溝仔 ， 是講 兩爿 的 田 無 相交 接 的時陣 ， 水 就 袂 互相 透流 。

2019 . 11 . 07 《 臺語 講 世事 》 ： 資源回收 問題
一 、 看 新聞 講臺 語 ：
＊ 翻譯
華語 ： 環保 義工 是 佛 心 來 的 。
臺語 ： 環保 義工 好心好行 。
Khuân / Huân-pó gī-kang hó-sim-hó-hīng .
﹡ 『 佛 心 來 的 』 → 好心好行 hó-sim-hó-hīng 。
好心 ， 好行 ， 行 ( hīng ) 是 品行 、 品德 的意思 。
看 你 按怎 套 ， 嘛有 用 佇 䆀 的 ， 親像 有 一句 ， 可能 是 對 較 無 遐 躼 ( lò ) 的 人 ， 小可 較 無公平 ，
有人 講 「 矮人厚行 é / ué-lâng kāu-hīng 」 ， 對 矮的 人 ， 真正 足 無禮 貌 。
慧 盈 老師 ： 矮的 人 真正 環境 也 毋是 為 阮 設計 的 ， 這 也 提袂著 ， 彼 也 提袂著 ，
當然 咱 愛 「 厚行 」 。
伊 的意思 是講 一寡 想法 較濟 ， 想法 有時仔 會 變做 想 較濟 ， 較 複雜 ， 就 變做 可能 有 負面 。
像 華語 講的 『 心眼 多 』 。
註 ： 《 教典 》 歹人 厚行 。 Pháinn-lâng kāu-hīng .

華語 ： 要 來 幫忙 資源回收 。
臺語 ： 鬥做 資源回收 。
tàu-tsò / tsuè tsu-guân huê / hê / hêr-siu .
﹡ 可能 受 華語 的 影響 ， 攏會 直接講 「 幫忙 」 按怎 。
其實 咱 是 攏 講 「 鬥 按怎 」 ， 抑是 「 佮 按怎 」 。
「 鬥 tàu 」 是 足 臺語 的 ， 鬥相共 、 鬥跤手 ， 逐家 攏 足𠢕 鬥 的 。
咱 這馬 嘛 「 鬥陣 」 繼續 共 「 鬥 」 起來 。
﹡ 「 鬥 tàu 」 猶有 另外 一个 意思 ， 像 「 鬥相共 、 鬥跤手 」 ， 是 欲 組合 ，
親像 共 啥物貨 「 鬥 」 起來 ， 足濟 物件 會當 「 鬥 」 起來 。
﹡ 囡仔 咧 耍 的 「 柴角仔 」 ， 有 各種 的 柴角仔 ， 有的 會當 用 「 鬥 tàu 」 的 ，
有的 用 「 疊 tha̍h 」 的 。

華語 ： 義工 有 可能 搞 了 老 半天 ， 都 在 做 白工 。
臺語 ： 義工 有 可能 舞 規半晡 ，
Gī-kang ū khó-lîng bú kui-puànn-poo ,
拍算 是無 彩工 。
phah-sǹg / suìnn sī bô-tshái-kang .
﹡ 『 搞 了 老 半天 』 → 舞 規半晡 ， 用 「 舞 bú 」 的 ， 這字 嘛 足 臺語 的 。
舞 規晡 、 舞 規半晡 ， 攏會使 ， 看 你 欲 舞 較久 的 ， 抑是 舞 較 短 的 ，
舞 規工 嘛有 可能 ， 舞 兩 晡 、 三 晡 ， 攏會使 ， 攏 用 「 舞 」 的 。
規 kui ： 一个 是 「 全部 」 的意思 ， 嘛有 可能 「 接近 」 的意思 。
﹡ 『 可能 』 ， 有 一个 講法 是 「 拍算 」 。
這个 「 拍算 」 ， 佮 咱 普通時仔 用 的 「 拍算 」 ， 敢若 無啥 仝款 。
所以 有 兩个 意思 ， 一个 是 「 拍算 」 的意思 ， 一个 是 「 可能 」 的意思 。
例 ： 第一个 意思 ： （ 拍算 ）
我 拍算 50 歲 以後 ， 欲來 交 一个 男朋友 。
例 ： 第二 个 意思 ： （ 可能 ）
我 拍算 這 是無 可能 發生 的 代誌 。

華語 ： 有 這種 紙 質 薄膜 的 ， 他 們 不 收 。
臺語 ：
﹡ 『 他 們 不 收 』 → 「 人 無愛 收 lâng bô ài siu 」 。
愛 注意 這个 「 人 lâng 」 愛 變調 ， 逐家 攏 人 ， 無需要 強調 「 人 」 。

華語 ： 整理 作業 程序 比較 繁 複 ， 經費 上 划 不 來 ， 增加 困擾 。
臺語 ： 欲 款 較 了工 ，
beh / boh khuán khah liáu-kang ,
生理 算無盤 ，
sing-lí sǹg / suìnn-bô-puânn ,
加 麻煩 的 。
ke mâ-huân – ê .
﹡ 『 整理 』 → 咱 會當 講 「 款 khuán 」 。 「 款 」 這字 嘛是 足 臺語 的 。
﹡ 按怎 算 攏 無盤 ， 是 對 算盤 來 的 ， 意思 是 算 袂出 來 ， 袂和 ( bē / buē-hô ) 。
﹡ 『 增加 困擾 』 → 加 麻煩 的 ， 加 費氣 ( huì-khì ) 的 ， 攏會使 。
「 加 ( ke ) 啥 」
例 ： 這 「 加 趁 」 的 。
你 「 加講 」 的 。
這个 「 加 生 」 的 。

華語 ： 沒 什 麼 價格
臺語 ： 賣 無幾 箍銀 bē / buē bô kuí khoo gîn / gûn
嘛有 人講 ：
賣 無幾 仙 。 bē / buē bô kuí sián .
﹡ 主要 是 「 動詞 + 無 」 ， 後壁 有一寡 啥物 ：
例 ： 看無 人 ， 食 無 物 。

華語 ： 裝 過 食物 的 紙 容器 ， 會 被 當 成 一般的 垃圾 。
臺語 ： 貯 食物 的 紙篋仔 ，
té / tué tsia̍h-mi̍h ê tsuá-kheh-á ,
就 準做 糞埽 。
tō tsún tsò / tsuè pùn-sò .
﹡ 「 篋仔 kheh-á 」 佮 「 盒仔 a̍p / a̍h-á 」 有 啥物 無仝 ？
咱 一般 會 講 「 有 蓋 的 就是 盒仔 」 ， 「 無 蓋 的 是 篋仔 」 。
﹡ 準做 ( tsún tsò / tsuè ) 啥 ， 就是 「 當做 啥 」 的意思 。

華語 ： 塑膠 燃燒
臺語 ： 燒 塑膠 的 火薰 ，
sio sok-ka ê hué / hé-hun ,
﹡ 火薰 佮 薰 ， 有 啥物 差別 ？
伊 遮 欲 強調 「 有 火 燃 ( hiânn ) 過 、 燒過 了 產生 的 煙 」 的意思 。

二 、 講予 你 知 ： 糞埽 回收
講著 咱 臺灣 糞埽 回收 ， 真正是 世界 第一 。
今仔日 欲 共 逐家 介紹 ， 可能 你 毋知影 糞埽 回收 的 一寡 問題 。
◎ 臺灣 糞埽 回收 世界 𠢕 ( gâu )
＊ 糞埽 回收 是 真 四常 的 代誌
＊ 美國 報紙 2016 年 呵咾 臺灣 是 「 處理 糞埽 的 世界 天才 」
臺灣 糞埽 回收 是 世界 有 認證 的 。
＊ 糞埽 回收 率 較贏 歐美國家
＊ 回收 率 20 冬 ， 5 . 8 % → 53 . 26 %
對 1998 年 環保署 一直 咧 捒 ， 推捒 20 冬 的 結果 ， 來到 這馬 2019 年 53 . 26 % ，
成長 偌爾仔 濟 ， 愛 感謝 所有 人民 的 合作 。
回收 率 遮 懸 ， 但是 糞埽 猶是 佇 遐 。

◎ 糞埽 問題 猶是 袂得 收煞
欲 做 糞埽 回收 ， 上大的 重點 就是 啥 ？ 毋是 共 收起 來 就好 ， 咱 當然 希望 共 回收 了後 ， 會當 做 一寡 利用 ， 到底 咱 臺灣 回收 率 遮爾仔 懸 ， 敢有 去 做 利用 ？ 這 真正 會當 來 討論 ， 為啥物 回收 率 遮 懸 ， 糞埽 的 問題 猶是 袂得 收煞 ？
＊ 數據 好看 爾
咱 這馬 53 . 26 % 的 糞埽 回收 率 ， 這个 數據 真正是 真 好看 ， 但是
真濟 環保人士 嘛 共 咱 提醒 ， 這 是 好看 爾 ， 糞埽 猶閣佇 遐 。
＊ 糞埽 有所 在 通 收去 就 準算
「 糞埽 回收 率 」 到底 是按怎 算 ？ 本來就 真僫 算 。
「 回收 」 的 定義 是 啥 ？
定義 是 「 糞埽 若有 所在 通 收去 」 ， 按呢就 算講 「 有 回收 」 ， 有 準算 。
咱 政府 就是 按呢 咧 統計 ( thóng-kè ) 。
＊ 有 變做 再生 原料 抑無 ？
收去 了後 ， 敢有 好好仔 變做 再生 的 原料 抑是 無 ？ 這 就 毋知 有人 咧 探討 無 ？
＊ 回收 率 真僫 算

◎ 臺灣 紙 類 回收 的 問題
糞埽 其實 有 一个 產業 ， 號做 「 糞埽 處理 產業 」 ， 各國 ( kok-kok ) 攏有 。

＊ 2017 年初 ， 中國 禁止 歐美國家 送 糞埽 去 亻 因 遐
中國 是 世界上 真大 的 「 糞埽 處理 」 國家 。
佇 2017 年 彼年 ， 亻 因 無閣 欲 收 歐美國家 送去 的 糞埽 ， 世界上 的 糞埽
物件 到底 欲去佗 ？ 糞埽 的 價數 就 落 較低 矣 。
＊ 外國 糞埽 入來 臺灣 ， 影響 回收 市場 的 價數
咱 臺灣 一寡 「 糞埽 處理 」 業者 ， 伊 會當 用 較低 的 價數 ， 就會當
去 買著 外國 的 糞埽 來 處理 ， 按呢就 影響 咱 臺灣 的 回收 產業 ， 收 糞埽 的 人
回收 市場 的 價數 就去 影響著 ， 因為 直接 去 買 外國 較 俗的 糞埽 都 好矣 。

咱 以 紙 類 的 回收 做 例 ：
＊ 回收 廠商 摻 一寡 毋是 紙 的 物件
真濟 回收 廠商 ， 伊 共 糞埽 收來 了後 ， 會 做 一寡 回收 紙 等等 。 但是 ，
有一寡 較 無好 的 廠商 ， 伊 內面 摻 一寡 毋是 紙 的 物件 ， 按呢 會 影響 品質 。
對 這个 產業 有 真 䆀 的 影響 。
＊ 杯仔 、 便當 紙篋仔 、 發票 烏白 擲
愛 提醒 咱 所有 的 觀眾 朋友 來 注意 ， 這 嘛 佮 紙 有關係 。
普通時仔 ， 咱 去 外口 買物件 轉來 食 ， 有一寡 紙杯 、 紙盒仔 ， 便當 紙盒仔 ，
咱 愛 有 一个 觀念 ， 這寡 便當 紙 、 紙杯 仔 ， 為著 莫 予 這个 物件 沐 ( bak ) 著 油 、
沐著 水 ， 就 規个 澹 ( tâm ) 去 ， 所以 伊 外口 閣有 糊 一層 ( tsàn ) 敢若 塑膠 的 物件 ，
這个 物件 回收 廠商 提 轉去 了後 ， 伊 愛閣 另外 閣 處理 ， 這 是 足 了工 的 。
這寡 物件 你 若 擲 咧 回收 紙 內面 ， 伊 嘛是 愛閣 處理 。
普通時仔 ， 咱 提著 的 發票 ， 歹勢 ， 這 嘛毋是 紙 ， 若是 擲 佇 回收 紙 內面 ，
可能 會 影響著 回收 廠商 亻 因 的 一寡 工 。
上 重點 是 咱 莫 製作 遐爾濟 的 糞埽 ， 按呢 都 好矣 ， 上好 是 對 源頭 減 用 。

◎ 語詞
． 糞埽 pùn-sò ： 主要 是 這个 寫法 ， 可能 佮 逐家 想像 ( sióng-siōng ) 的 無仝 。
逐家 想像 的 兩 字 是 「 垃圾 lah-sap 」 ， 華語 的 『 垃圾 』 。
． 四常 sù-siông ： 有 「 定定 」 的意思 ， 嘛有 講 「 誠 平常 」 的意思 。
例 ： 這 是 足 四常 的 代誌 。 通常 會 按呢 講 。
． 僫 oh ： 這个 回收 率 真 「 僫 oh 」 算 。 就是 「 足 困難 」 的意思 。
． 袂得 收煞 bē / buē-tit siu-suah ： 「 袂得 」 較強 調 「 可能 」 ， 有 能力 無 ？
咱 有 想欲 按怎 ， 但是 無法度 。
袂收煞 bē / buē siu-suah ： 確定 伊 就是 「 袂收煞 」 ， 無法度 收煞 。
有 「 得 tit 」 佮 無 得 ， 意思 無啥 仝 。
． 收煞 siu-suah ： 除了 這種 欲 共伊 結束 ， 另外 一種 意思 是 用佇咧 彼種
司公 ( sai-kong ) 的 彼種 儀式 ， 講 咧 「 收煞 」 ， 彼 途 的 專業 用語 。
毋過 咱 一般 是 攏 講 「 結束 」 。
． 準拄煞 tsún-tú-suah ： 一般 咱 咧 用 ， 可能 攏是 敢若 講
例 ： 啊 ~ 莫 共 計較 ， 準拄煞 ， 莫 閣講 矣 。
例 ： 無幾 箍仔 ， 準拄煞 ， 煞煞去 。
． 無 愛挃 bô ài ti̍h ： 就是 「 無愛 」 的意思 。
例 ： 你 欲挃 這 無 ？ 我 無愛 挃 。
這馬 攏 無咧 講 矣 ， 這字 就 無去 矣 。
「 挃 ti̍h 」 就是 「 欲愛 」 。
． 有 幾種 講法 ： 比論 ( pí-lūn ) 講 按怎 ，
譬喻 ( phì-jū / lū ) 講 按怎 ，
比喻 ( pí-jū / lū ) 做 按怎 。 「 喻 jū / lū 」 漢字 是 按呢 寫 。
仝款 的意思 ， 無仝款 的 講法 。
． 紙篋仔 tsuá-kheh-á ： 佮 「 盒仔 a̍p / a̍h-á 」 無啥 仝 。
一般來講 ， 盒仔 一定 有 蓋 ， 篋仔 無一定 有 蓋 。
． 照步來 tsiàu-pōo-lâi ： 這 三 字 逐家 愛 注意 。

三 、 看戲 齣 ( hì-tshut ) 講臺 語
◎ 一人 道 虛 ， 千人 傳 實 。
It jîn tō hi , tshian jîn thuân si̍t .
． 這 是 文言 音 的 讀法 。
． 「 道 tō 」 就是 「 講 kóng 」 的意思 ， 「 虛 hi 」 就是 「 假 ké 」 的 代誌 。
意思 就是 一件 假的 代誌 ， 一个 人講 ， 可能 是 猶閣 予人 感覺 是 假的 。
毋過 若 一千 个 人 攏咧 講 仝款 這个 代誌 的時陣 ， 講 久 煞 變 真的 。
咱人 類 的 弱點 ， 濟人 講 就會 感覺 敢 若是 正的 。
這馬 這个 世界 流傳 的 消息 遮爾仔濟 ， 應該 毋是 看 濟人 講 ， 抑是 少人 講 ，
咱 都是 愛 看 你 有事 實 佇 遐 無 ？ 敢有 啥物 證據 ？ 逐家 愛 會曉 判斷 。
這 是 做 一个 現代人 一定愛 會 的 。

◎ 這个 劇本 ，
Tsit ê kio̍k-pún ,
戲 枝 的 湠 法 雖然 有較 汫 ，
hì-ki ê thuànn-huat sui-jiân ū khah tsiánn ,
猶毋過 真有 戲肉 。
iáu-m̄-koh tsin ū hì-bah .
． 戲 枝 ( hì-ki ) 、 戲肉 ( hì-bah ) ， 咱 一般 是無 咧 講 ， 這 攏 戲劇 的 才有 咧 講 。
． 戲 枝 ( hì-ki ) 是 用 「 湠 thuànn 」 的 ， 誠 活跳 。
共伊 想做 敢若 樹枝 ， 就是講 戲劇 的 結構 ， 形 看起來 有較 汫 ， 就是 所謂
敢若 較 無 味 ， 可能 傷 簡單 。
真有 戲肉 ( hì-bah ) ， 可能 可比 真有 感情 ， 足 飽滇 的 啥物款 的 內容 存在 。

2019 . 11 . 14 《 臺語 講 世事 》 ： 英國 脫 歐
一 、 看 新聞 講臺 語 ： 脫 歐 漚戲拖棚 ， 英國人 捎無摠
＊ 翻譯
華語 ： 英國 脫 歐 亂糟糟 ， 英國 下議院 表決 通過 修正 案 ， 要 從 首相 梅 伊 手中 『 搶走 主導權 』 。
臺語 ： 欲 共 主導權 摠 過手 。
beh kā tsú-tō-khuân / kuân tsáng kuè / kè-tshiú
﹡ 特別 用 「 摠 tsáng 」 ， 逐家 較 無 講 遐爾 知 的 動詞 。 主要 就是 欲 講 這字 。
有 動詞 用法 佮 名詞 用法 。
動詞 ： 意思 就是 「 本來 可能 是 散散 ， 規把 共 集倚 來 ， 提來 」 。
名詞 ： 捎無摠 sa-bô-tsáng ： 像講 稻草 ， 本來 散 颺颺 ， 共伊 箍倚 來 ，
摠 起來 的時陣 ， 就會 縛縛 咧 ， 彼个 叫做 摠頭 。
「 捎無摠 」 就是 「 捎無摠頭 」 。
﹡ 過手 kuè / kè-tshiú ： 伊 有 幾種 意思 。
1 . 親像 這个 意思 是講 「 到手 」 、 「 提著 」 。
2 . 例 ： 這 錢 伊 咧 過手 的 。 意思 是 伊 咧 處理 的 。
3 . 例 ： 這个 代誌 看會 過手 無 ？
意思 是講 看會 當 達到 咱的 目標 ， 會 完成 無 ？ 會 過關 無 ？

華語 ： 這 個 選項 包括 是 否 要 二次 公投 。
臺語 ： 敢欲 閣 公投 一擺 。
kám beh koh kong-tâu tsi̍t pái
﹡ 「 敢 按怎 」 ， 這个 疑問 句 ， 咱 毋通 閣講 「 嗎 ？ 」 。
﹡ 是 欲 公投 一擺 ( kong-tâu – tsi̍t pái ) ← 有 輕聲
「 公投 」 重點 ， 可能 毋但 一擺 ， 可能 愛 足濟 擺 ， 無 強調 幾擺 。
是 欲 公投 一擺 ( kong-tâu tsi̍t pái ) ← 照 字 的 變調 唸
例 ： 你 欲 啉 一杯 ( lim – tsi̍t pue ) 無 ？ 你 可能 會當 啉 第二 杯 ， 無 共你 限 。
你 欲 啉 一杯 ( lim tsi̍t pue ) 無 ？ 歹勢 ， 你 干焦會當 啉 這杯 。

華語 ： 是 否 要 『 撤銷 脫 歐 』
臺語 ： 共 脫 歐 扯煞
kā thuat-Au tshé-suah
﹡ 共 「 脫 歐 」 這个 代誌 「 扯煞 」 ， 莫閣 講 「 脫 歐 」 的 代誌 矣 。
﹡ 扯煞 tshé-suah ： 欲 予 伊 結束 。
例 ： 伊 佮 啥物人 「 扯 tshé 」 矣 。 就是 這个 「 扯 tshé 」 。

華語 ： 脫 歐 主導權
臺語 ： 脫 歐 扞盤 的
thuat-Au huānn-puânn – ê
註 ： 《 教典 》 操盤 、 掌管 。
﹡ 扞 huānn ： 扞家 ( huānn-ke ) 、 扞 公司 ( huānn kong-si )

華語 ： 從 首相 的 手 上 變 到了 國會
臺語 ： 對 首相 變做 國會
tuì Siú-siòng piàn tsò / tsuè Kok-huē
﹡ 「 對 」 啥 「 變做 」 啥

華語 ： 英國 民眾 『 看 得 霧煞煞 』 ， 一 整個 昏頭 。
臺語 ： 看甲 霧嗄嗄 ，
khuànn kah bū-sà-sà ,
規个 攏 愣去 。
kui-ê lóng gāng – khì .
﹡ 伊 這个 『 霧煞煞 』 ， 是 對 臺語 提去 用 的 。
sà-sà 這 會使 講是 一種 狀 聲 ( tsōng-siann ) ， 抑是 咧 模擬 ( bôo-gí ) 啥物 狀態 ，
這款 疊 詞 其實 足濟 ， 漢字 嘛是 攏 硬 鬥 的 。
有人 寫 → 嗄 嗄 ， 你 看著 彼字 嘛無一定 會曉 讀 ， 不如 寫 羅馬字 較 清楚 ，
霧 sà-sà 一看 就 知 。
﹡ 愣 gāng ： 雄雄 無 反應 去 矣 ， 失神失神 。
例 ： 看著 我 這個月 信用卡 數單 ， 煞 愣去 。

華語 ： 認為 議員 們 開了 危險 而 不可 預測 的 先例 。
臺語 ：
﹡ 『 開 先例 』 → 設 新例 siat sin-lē ， 咱 是 用 「 設 siat 」 的 ， 毋是 用 「 開 」 的 。
﹡ 『 危險 而 不可 預測 的 』 → 危險 閣 袂 拍算 得 的
huî / guî-hiám koh bē / buē phah-sǹg – tit – ê
你 若講 「 袂得 拍算 的 」 嘛是 會使 。 「 得 」 提來 頭前 嘛是 仝 意思 。
有 這个 可能性 ， 無法度 保證 。

華語 ： 只 希望 事情 能 儘 快 地 落幕
臺語 ： 干焦 向望 會當 緊 煞戲
kan-na ǹg-bāng ē-tàng kín suah-hì
﹡ 『 落幕 』 → 煞戲 suah-hì

華語 ： 不知 道 再 辦公 投 『 正 不 正確 』 ？
臺語 ： 敢著 ？
kám tio̍h
﹡ 按呢 嘛是 疑問 句 。

華語 ： 因為 我 更 在 乎 民主 。
臺語 ： 閣較 要緊 民主 。
koh-khah iàu-kín bîn-tsú
﹡ 「 要緊 iàu-kín 」 這个 字 ， 這个 詞 ， 感覺 足 重要 的 ， 有 兩種 意思 。
1 . 真 重要 的意思 。
例 ： 這代 誌 真 要緊 。 你 無要緊 。 這 無要緊 。
2 . 真重 視 的意思 ， 遮 應該 是 → 重視 。 上 要緊 ， 抑是 閣較 要緊 啥 。

二 、 講予 你 知 ： 英國 脫 歐
脫 歐 的 代誌 ， 英國人 家己 都 舞甲 霧嗄嗄 ， 人 英國人 都 已經 按呢 矣 ， 咱 臺灣人 欲按怎 來了 解脫 歐 的 代誌 ？
脫 歐 到底 按怎 來 的 ？ 英國人 到底 咧想 啥物 ？
◎ 英國 佮 歐盟 的 關係
＊ 1958 年 歐盟 tshím 設立 ， 英國 無 參加
歐洲 20 幾 國 加入 的 歐盟 ， 其實 足 早 以前 ， in 這个 觀念 就 開始 形成 ，
上早 以前 ， 是 佇 1958 年 歐盟 tshím 設立 ， 彼 的時陣 ， 毋是 叫做 歐盟 ，
一開始 ， 國家 嘛 足少 的 ， 主要 是 針對 一寡 特別 的 ， 譬如 講 鐵 、 鋼鐵 等等 ，
這寡 問題 來 做 處理 。
彼 的時陣 ， 英國 做 一个 歐洲 遮爾仔 重要 的 國家 ， 無 參加 。
英國 對 規个 歐洲 欲 做 一个 的 想法 ， 伊 佮 逐家 是 無啥 仝款 。
＊ 到 1973 年 才 加入
英國 到 1973 年 才 加入 ， 咱 知影 英國 一開始 ， 亻 因 對 這个 想法 有 足濟 佮人無仝款 的 所在 ，
亻 因 徛 的 角度 ， 佮 其 它 的 歐洲 國家 攏 無啥 仝款 。
＊ 主要 為著 國際 市場 的 經濟 利益
亻 因 感覺 講 欲 參加 歐盟 ， 主要 是 為著 欲 佇 國際 市場 ， 逐家 區域 合作 ，
會當 予 英國 閣 較濟的 經濟 利益 。
＊ 政治 、 經濟 分開 看
意思 就是 in 是 徛佇 經濟 角度 ， 政治上 亻 因 感覺 愛 分開 來看 。
濟濟 的 問題 ， 英國人 就是 按呢 想 的 。

◎ 英國 對 歐盟 的 想法
＊ 問題
政治上 ：
． 主權 、 立法 權 無愛 讓 ： 英國 無愛 共主 權 佮 立法 權 讓予 歐盟 。
歐盟 有人 咧 講 欲 創 一个 《 歐洲 憲法 》 ， 英國人 無 贊成 。
． 移民 問題 ： 最近 歐洲 足 重要 的 一个 問題 ， 東歐 真濟 移民 問題 ，
予 英國人 感覺 歐盟 對 移民 的 福利 傷濟 ， in 英國 無愛 按呢 。
這 嘛是 亻 因 佇咧 政治上 ， 有 一个 無仝款 看法 的 議題 。
． 無 認同 政治 一體 化
英國 嘛無 認同 政治 愛 一體 化 。
結果 ： 上 具體的 行為 ， 歐盟 真濟 國家 簽 一个 《 Schengen ( 申 根 ) 公約 》 ，
英國 無 簽 ， 咱 若 去 歐洲 tshit 迌 ， 愛 另外 辦 英國 簽證 。
經濟上 ：
． 歐盟 法律 經跤經手
． 收 十幾 億 英鎊 會員 費 ， 無啥 效果
移民 問題 予 英國人 感覺 英國 內面 的 工作 機會 那 來 那 少 。
這寡 物件 予 英國人 對 歐盟 ， 一直 有 欲 脫離 的 想法 。
結果 ： 上 具體的 做法 ， 英國 無 佮 其他 的 歐洲 歐盟 仝款 ， 用 歐 元 。
亻 因 的 貨幣 ( huè / hè-pè ) 是無 仝款 。

◎ 脫 歐 的 進度 佮 方法
為啥物 英國 變做 愛 來 脫 歐 ？ 有 一个 進度 。
＊ 2016 年 公投 ， 支持 脫 歐 的 有 51 . 8 %
佇 2016 年 的時陣 ， 英國 有 辦 一个 公投 ， 欲來 脫 歐 無 ？ 彼是 前 前 首相 ，
彼 的時陣 ， 想講 規个 英國 社會 ， 逐家 對 這个 議題 的 看法 遮爾仔 無仝款 ，
咱 來 辦 一个 公投 ， 這个 首相 伊 號做 Cameron 卡 麥 隆 ，
伊 本身 無 支持 脫 歐 ， 但是 伊 都 辦 這个 公投 。
這个 公投 的 結果 就是 支持 脫 歐 的 英國人 ， 竟然 有 51 . 8 % ， 超過 一半 。
這个 公投 過了 後 ， 英國 政府 就 愛 處理 。
＊ 2017 ~ 2019 年 ， May 提出 的 草案 攏 予 否決
後 一位 首相 叫做 May ， 伊 佇 2017 ~ 2019 年 這段 時間 ， 伊 佮 歐盟 做 一寡
談判 了後 ， 就 一直 提出 一寡 草案 ， 予 逐家 來 決 ， 結果 攏 夆 否決 去 。
＊ 時間 直直 限 ( ān ) ： 3 / 29 → 10 / 31 → 2020 / 1 / 31 。
到底 欲按怎 脫 歐 ， 按怎 做 嘛 無人知影 ， 時間 嘛 一直 延 ， 一直 延 ，
對 3 月 29 這个 草案 夆 否決 ， 一直 拖到 10 月 31 ， 嘛是 無法度 出來 。
這馬 這个 新的 首相 起來 了後 ， 嘛是 仝款 ， ( 時間 ) 一直 延 ， 一直 延 ，
延 到 2020 年 1 月 31 號 ， ( 毋知 ) 草案 會 出來 ， 袂出 來 。
＊ 欲 硬欲 軟 ？ 主權 佮 利益 的 兩難
英國 脫 歐 有 兩个 重點 ， 到底 欲 硬 脫 ？ 抑是 欲 軟 脫 ？
硬 脫 的意思 ， 攏總 「 脫 」 ， 除了 歐盟 以外 ， 歐洲 單一 市場 嘛欲 共 脫 ，
好處 是 你 會當 提著 家己 的 自由 ， 所有 的 權利 攏會 當 提 著手 ， 但是
一寡 好處 你 都 提袂著 。
軟 脫 的意思 ， 是 脫 歐 ， 但是 繼續 留佇咧 共同 單一 市場 內面 。
這 就是 兩難 ， 到底 是 欲 提 足濟 的 自由 ， 權利 ( 利益 ) 較少 ， 抑是 會當
放棄 一寡 主權 、 自由 ， 提著 較 好 的 好處 。
這齣 戲 咱 閣會當 看落 去 ， 咱 才 繼續 來 關心 。

◎ 語詞
． 脫 歐 thuat-Au ： 歐洲 的 「 歐 」 算 地名 ， 專有 名詞 ， 所以 羅馬字 大寫 。
「 脫 thuat 」 啥 ， 對 佗 走出 去 。
． 歐盟 Au-bîng ： 主要 是 這个 音 「 盟 bîng 」 ， 佮 清明 的 「 明 bîng 」 仝 音 。
咱 看著 這个 羅馬字 有 ” b ” ， 有 濁音 。
． tshím ： 有 兩種 意思 ， 一个 是 「 拄才 」 的意思 ， 一个 是 「 開始 的時陣 」 。
例 ： 歐盟 tshím 設立 → 歐盟 拄才 設立 的時陣 。
例 ： 我 tshím 來 ， 較 毋捌 啥物代誌 ， 望 你 牽教 。
↑ 拄仔 來
． 經跤經手 kenn-kha-kenn-tshiú ， kinn-kha-kinn-tshiú ：
佮 「 縛跤縛手 pa̍k-kha-pa̍k-tshiú 」 ， 差不多 意思 。
咱 欲 織布 ， 織 啥物 物件 ， 抑是 講 像 蜘蛛 吐 絲 出來 ， 欲 創 一个 網 ，
講 「 經網 」 ， 彼个 動詞 號做 「 經 kenn / kinn 」 。
意思 是 較 絲 仔 類 ， 抑是 足 幼 的 彼種 絲線 ， 會 纏 彼个 形 。
「 經布 」 、 「 經網 」 。
． 歐 元 au-guân ： 歐洲 歐盟 亻 因 咧 用 的 這 錢 ， 號做 「 歐 元 」 。
「 元 guân 」 有 看著 ” g ” ， 就是 有 濁音 。
． 英鎊 ing-pōng ： 這 嘛是 讀音 的 問題 ， ” p ” 是無 送 氣 的 。
． 展限 tián-ān ： 這 是 白話音 。 就是 共 期限 閣 拖長 。
． 使 硬 法 sái-ngē / ngī-huat ： 就是 硬欲 共 處理 落去 。
使 sái ， 就是 使用 的意思 。 咱 普通時仔 嘛 定定 用 。
例 ： 你 毋通 閣 使性地 矣 。
使 犁 、 使 牛 ， 古早 農村 ( lông-tshuan ) 做穡 的時陣 。
毋是 「 駛車 sái-tshia 」 的 「 駛 sái 」 。
． 華語 的 『 硬 』 ， 臺語 分做 兩種 「 硬 ngē / ngī 」 、 「 𠕇 tīng 」 ， 差別 佇 佗 ？
﹡ 𠕇 ( tīng ) 的 部份 物質 ， 已經 對 啥物 變做 啥物 ， 結構 、 材質 ， 抑是 啥 ，
固定 就是 按怎 ， 無可能 閣有 啥物 伸勼 。
﹡ 硬 ( ngē / ngī ) 可能 是 對 啥物 變做 啥物 ， 形容 這種 狀態 有 可能 有 伸勼 。
例 ： 人心 肝 誠 硬 。 並毋是 講 伊 完全 無法度去 改變 的 。

三 、 看戲 齣 ( hì-tshut ) 講臺 語
◎ 頷頸仔 生 瘤 － － 拄著 。
Ām-kún-á senn / sinn-liû － － tú – tio̍h .
拄著 啥物 狀況 ， 就去 面對 ， 就是 無 處理 袂用 的 。
有 可能 你 本來 無想欲 拄著 按呢 ， 但是 都 拄著 矣 ， 就 愛 面對 。
攏是 咧 講 這種 狀況 ， 真正 拄著 ， 無奈 。
大部份 這種 孽譎仔話 ( gia̍t-khiat-á-uē ) ， 咱 攏 干焦 講 頭前 ， 無一定 講 後壁 。
聽 頭前 ， 你 著愛 知影 後壁 ， 這 是 算 臺語 孽譎仔話 趣味 的 所在 。

◎ 好囝 好𨑨 迌 ， 歹囝 不如 無 。
Hó kiánn hó tshit / thit-thô , pháinn kiánn put-jû / lû bô .
以前 的 家長 攏 這个 想法 ， 現代 嘛 仝款 。
囡仔 細漢 都 乖乖仔 ， 大漢 煞 變歹 囝 ， 是毋是 會 感慨 ， 就 講 這種 話 。
． 好 𨑨迌 hó tshit / thit-thô ： 無一定 真正 咧 講 「 𨑨迌 」 ， 較 趣味 ， 講耍笑 ，
真 古錐 ， 真好 𨑨迌 ， 敢若 袂輸 囡仔 會當 提來 耍 。
較 無 講耍笑 的 ， 嘛有 可能 囡仔 若 乖乖 ， 好好 ， 是毋是 會 𤆬出 門 ，
會 共人 展 ， 會 感覺 足 光榮 、 足 驕傲 ， 會當 𤆬出去 按怎 ， 無一定 𨑨迌 。
這 囝 就是 咱的 囝 ， 好䆀 攏愛 共 愛 。

2019 . 11 . 21 《 臺語 講 世事 》 ： 首 里 城 大火
一 、 看 新聞 講臺 語 ： Oo-khí-ná-uah 名勝 ， 首 里 城 著火燒
＊ 翻譯
華語 ： 大火 竄 燒 ， 通紅 一片 。
臺語 ： 火舌 蓬蓬 著 ， 規片 紅帕帕 。
hué / hé-tsih phōng-phōng-to̍h , kui phiàn âng-phà-phà
﹡ 咱 臺語 有 疊 詞 ：
． 蓬蓬 著 phōng-phōng-to̍h ， 就是 「 煙 蓬蓬 」 的 「 蓬蓬 phōng-phōng 」 。
． 紅帕帕 âng-phà-phà ： 色水 後壁 會當 加 兩 字 的 疊 字 ，
例 ： 紅記記 âng-kì-kì ，
烏趖趖 oo-sô-sô ， 烏嘛嘛 oo-mà-mà
青迸迸 tshenn / tshinn-piàng-piàng ，
黃錦錦 n̂g-gìm-gìm ， 黃 kiù-kiù
白泡泡 pe̍h-phau-phau ， 幼麵麵 iù-mī-mī

華語 ： 漆 黑 的 夜 裡 格外 顯著 。
臺語 ： 干烏 暝 裡 特別 顯目 。
kan-oo-mê / mî – lí ti̍k-piat hiánn-ba̍k .
﹡ 干烏 kan-oo ： 對 進前 古早 的 辭典 ， ( 註 ： 《 臺文 華文 線頂 辭典 》 )
抾 一个 詞 ， 叫 「 干烏 」 ， 來 形容 足 暗 、 足 暗 、 足 暗 彼款 的 ， 無啥物 光 ，
也無 啥物 色彩 ， 伊 毋但 「 烏 」 ， 伊 「 干焦 烏 」 ， 形容 足 深 、 足 暗 ，
烏 甲 又閣 深 又閣 暗 。
這馬 真濟 少年的 一寡 物件 ， 號做 『 暗 黑 』 ， 咱 會當 「 干烏 」 。
「 干烏 時代 」 ， 就是 按呢 用 。

華語 ： 民眾 目 擊 正殿 燒 毀 的 當下
臺語 ： 民眾 現 看著 正殿 予 燒燒去
bîn-tsiòng hiān khuànn-tio̍h tsiànn-tiān hōo sio-sio – khì .
﹡ 現 hiān ， 這字 嘛 足 臺語 的 ， 咱 這馬 干焦 會曉 講 「 這 現 做的 」 ，
親像 這款的 講法 ， 真濟 人 攏 袂記得 矣 。
親像 「 現 聽著 」 嘛會使 。 這字 愛 共 抾 轉來 用 。
﹡ 燒燒去 sio-sio — khì ： 一个 動詞 ， 動作 狀態 ， 疊 詞 了後 ＋ 去 。
愛 共 強調 ， 強調 足 澈底 的 ， 毋但 燒去 ， 是 「 燒燒去 」 。
例 ： 獎金 攏 予 你 「 贏 贏 去 」 。
贏 來 的 獎金 ， 攏 予 你 「 了了去 」 。

華語 ： 木造 骨架 接 連 燒 倒 ， 最後 整 座 坍 塌 。
臺語 ： 厝身 枝骨 接紲 坦倒 ，
tshù-sin ki-kut tsiap-suà thán-tó ,
落尾 規个 崩去 。
lo̍h-bué / bé kui-ê pang – khì .
﹡ 厝身 tshù-sin ： 咱 欲 強調 「 彼个 形體 」 的時陣 會 講 。
例 ： 你的 厝 「 厝身 」 誠 勇 ， 風颱 攏 吹 袂 倒 。
﹡ 枝骨 ki-kut ： 較 咧 強調 「 結構 內底 的 細節 」 遐的 物件 。
歌詞 內面 會 聽著 ， 形容 查某人 ， 《 桂花 巷 》 有 一句 歌詞 ：
只賰 「 枝骨 」 身 已 爛 tsí tshun 「 ki-kut 」 sin í nuā
嘛會當 講 形容 花 ， 敢若 查某人 共 當做 花 按呢 咧 形容 。
﹡ 坦倒 thán-tó ： 一直 倒去 ， 一直 倒去 按呢 ， 規个 倒去 。
若 這種 動作 ， 親像 人 咧睏 的 動作 ， 講 「 坦覆 thán-phak 」 ，
面向 下跤 按呢 。
敧敧 khi-khi ： 『 側 睡 』 → 睏 坦 攲 khùn thán-khi
睏 坦斜 khùn thán-tshiâ ： 就是 你 無 倒甲 正正 ， 睏 『 對角線 』

華語 ： 火災 當時 ， 正 在 進行 相關 的 準備 工作
臺語 ： 著火燒 的 時 ， 當咧 攢 欲 辦 祭典
tio̍h-hué / hé-sio ê sî , tng-leh tshuân beh / bueh pān tsè-tián .
﹡ 「 當咧 按怎 」 就是 這馬 這个 時陣 咧 創啥 。
例 ： 這馬 當咧 落雨 ， 你 毋通 出去 。
﹡ 「 攢 欲 辦 啥物貨 」 、 「 攢 欲按怎 」 愛 共 抾 轉來 用 。
例 ： 你 緊 攢攢咧 。 攢 欲創啥 ？
例 ： 你 莫 吵 ， 我 攢 欲 食飯 矣 。

華語 ： 正殿 跟 北 殿 幾 乎 全 燒 毀 了 。
臺語 ： 正殿 佮 北 殿 強欲 燒了了 。
tsiànn-tiān kap pak-tiān kiōng beh / bueh sio-liáu-liáu .
﹡ 強調 「 強欲 按怎 」 就是 到 一个 程度 矣 ， 咧欲 到盡磅 的 一个 坎站 。
例 ： 強欲 氣死 。 但是 實際上 ， 猶未 氣死 。

華語 ： 火勢 持續 延 燒到 南 殿
臺語 ： 火勢 紲 咧 湠到 南 殿
hué / hé-sì suà leh thuànn kàu lâm-tiān
﹡ 『 持續 』 → 紲 咧 按怎 ， 足 臺 語氣 的 。
例 ： 我 欲 去 臺南 出張 ， 都 紲 咧 轉去 高雄 。

華語 ： 眾人 努力 之下 才 完成 重建
臺語 ： 眾人 拍拚 才 翻厝 翻 好勢
tsìng-lâng phah-piànn tsiah huan-tshù huan hó-sè
﹡ 重起 ， 就 講 「 用 翻 ( huan ) 的 」 ， 「 整修 」 是 翻 ， 「 重起 」 嘛是 翻 ，
所以 講 「 翻厝 」 。
有當時仔 ， 橋 嘛是 會當 用 「 翻 」 的 ， 可能 斷去 ， 閣 共 翻 。

二 、 講予 你 知 ： 首 里 城 大火
最近 咱 看著 新聞 ， 感覺 足 毋甘 的 ， 就是 日本 Oo-khí-ná-uah （ 沖 繩 ） 這个 所在 ， 有 一个 古蹟 ， 號做 首 里 城 ， 竟然 著火燒 ， 看著 這个 畫面 ， 感覺 心 足 疼 的 ， 因為 這 真正是 真 無彩 的 代誌 。
因為 日本 離 咱 遮 近 ， 誠 方便 ， Oo-khí-ná-uah （ 沖 繩 ） 又閣是 離 咱 上近 的 所在 ， 所以 一年 有 足濟 咱 臺灣人 去 Oo-khí-ná-uah 觀光 。
Oo-khí-ná-uah 上 出名 的 就是 伊 的 風景 誠 媠 ， 海 真 清氣 ， 去 遐 耍水 ， 耍 一寡 水上活動 ， 攏 非常 四序 。 當然 Oo-khí-ná-uah 的 古蹟 是 足 重要 的 。

◎ 臺灣 佮 Oo-khí-ná-uah 的 關係
＊ 出國 𨑨迌 it-tòo 讚 的 所在
Oo-khí-ná-uah 算是 咱 臺灣人 出國 𨑨迌 it-tòo 讚 的 所在 ， 閣 近 又閣 方便 。
而且 文化 、 自然 、 歷史 ， 攏 非常 豐富 。
＊ 舊年 290 萬 遊客 ， 臺灣人 占 三成
舊年 亻 因 有 290 萬外 國人 觀光客 ， 去 Oo-khí-ná-uah ， 臺灣人 占 三成 。
＊ 精神 代表 首 里 城 10 月 火厄
佇咧 Oo-khí-ná-uah ， 亻 因 這馬 已經 有 予 聯合國 ， 做 是 「 世界 遺產 」 。
其中 有 一个 足 代表的 ， 就是 首 里 城 。
結果 首 里 城 佇 10 月底 ， 咱 有 看著 這个 新聞 ， 竟然 火厄 ， 著火燒 。
逐家 看著 這个 畫面 ， 攏 非常 驚惶 ， 日本 真濟 人 攏 流目屎 。
＊ 參觀 人次 500 ， 臺灣人 占 三成
這个 首 里 城 ， 做 這个 Oo-khí-ná-uah 非常 重要 的 一个 點 ，
舊年 去 參觀 的 人 ， 有 500 萬人 ， 仝款 咱 臺灣人 嘛是 占 三成 。


◎ 首 里 城 的 歷史
首 里 城 到底 起 偌久 矣 ？ 這馬 猶閣 無 一个 定論 。
＊ 古早 琉球 國 的 王城 ， 建設 幫闊 ( png-khuah )
咱 知影 Oo-khí-ná-uah 古早時 ， 是 號做 「 琉球 國 」 。
佇 琉球 國 統一 進前 ， in 閣有 分做 三个 王國 ， 有 北爿 、 南爿 佮 中部 。
其中 首 里 城 就是 「 中部 」 這个 王國 的 王城 ， 尾仔 統一 ， 變做 一个 琉球 國 了後 ，
伊 繼續 嘛是 琉球 國 的 王城 ， 而且 建設 愈來愈 闊 。
＊ 1879 年日 本 食 琉球 ， 1933 年 指定 做 國寶
一直到 1879 年 琉球 國 去 予 日本人 占 去 、 食去 了後 ， 日本人 嘛是 共 這个 首 里 城 保留 起來 ，
一直到 1933 年 ， 日本 共 指 定做 國寶 。
＊ 二 戰 挖 涵空 設 指揮 所 ， 1945 年 美軍 空襲
一直到 二次大戰 的時陣 ， 因為 日本 共 首 里 城 挖 涵空 ( âm-khang ) ， 做 一个 指揮 所 ，
所以 變做 是 美國人 攻擊 的 對象 。
1945 年 去 予 美軍 空襲 了後 ， 就 歹去 矣 。
＊ 1992 年 正殿 復原 ， 2000 年 列做 世界 遺產
（ 註 ： 範圍 無 包括 重起 的 宮殿 ， 這擺 火厄 無影響 遺產 資格 ）
到 1992 年 正殿 閣 共 起 轉來 ， 到 2000 年 ， 列做 「 世界 遺產 」 。
當然 這个 範圍 ， 毋但 講 這个 首 里 城 ， 猶閣有 Oo-khí-ná-uah 邊仔 有一寡 墓 等等 ，
規个 攏是 「 世界 遺產 」 。
這回 燒去 的 王城 ， 因為 是 尾仔 起 的 ， 世界 遺產 內面 ， 無 包含 這个 重起 的 宮 ，
所以 無影響 著 亻 因 做 「 世界 遺產 」 的 資格 。

◎ 有關 首 里 城 重起
往陣 ：
＊ 已經 有 幾若擺 翻厝 ， 重起
頂回 起 的時陣 ， 離 這馬 嘛 已經 20 幾年前 矣 ， 這馬 日本 政府 共 重起 的 工作 ，
欲 交予 現代 的 神社 ， 現代 的 寺廟 的 人 去 起 。
＊ 神社 師傅 對 琉球 建築 無熟
但是 Oo-khí-ná-uah 厝的 形式 ， 佮 日本 是 完全無仝款 的 ， 所以 頭一个 問題 就是 ，
神社 的 師傅 對 琉球 的 建築 ， 亻 因 無熟 。 這 是 足 重點 的 。
＊ 梁柱 大箍 ， 柴 愛 對 臺灣 進口
因為 起 宮殿 ， 愛 足 大 支 的 柴 ， 足 長 的 柴 ， 足 闊 的 柴 ， 柴 愛 足大箍 。

這馬 ：
＊ 臺灣 禁止 松梧 出口
這个 柴 ， 進前 ， in 欲 重起 的 時 ， 是 對 臺灣 進口 的 ， 但是 這馬 ， 咱 臺灣 已經 禁止 松梧 出口 ，
這个 柴 對 佗 來 ， 這馬 嘛是 真 大的 問題 。
＊ 厝頂 赤 瓦 技術 失傳
厝頂 紅色 的 瓦 ， 這个 技術 嘛 已經 失傳 矣 。
＊ 募款 募著 3 . 25 億 日 票
這馬 種種 的 問題 ， 目前 為著 欲 起 這个 厝 ， 募款 已經 募著 3 . 25 億 日 票 。
因為 亻 因 對 建築 無熟 ， Oo-khí-ná-uah 有 一个 活動 ， 歡迎 全世界 所有 的 人 ， 你 若 去過 Oo-khí-ná-uah 的 首 里 城 ， 你 有 翕相 ， 毋管 你 是 佗一个 角度 翕 的 相 ， 攏會 當 提供 予 亻 因 ， 予 亻 因 收集 全世界 來 的 相 ， 對 每一个 角度 ， 欲 共 首 里 城 的 外型 ， 收集 起來 。
希望 手頭 內 有 相片 的 觀眾 朋友 ， 會使 共 亻 因 鬥相共 。
佇 遮 咱 嘛 祝福 這个 Oo-khí-ná-uah 的 首 里 城 ， 早 一日 會當 閣 共 起起 來 。

◎ 語詞
咱 遮 一寡 較 古老 的 古蹟 ， 抑是 較 古早 的 一寡 建築 ， 攏 捷 面對 火厄 的 慘境 ， 因為 臺灣 嘛 定 發生 ， Oo-khí-ná-uah 的 代誌 ， 予 咱 感覺 誠 毋甘 。
看著 新聞 內面 ， Oo-khí-ná-uah 遐的 人 咧 流目屎 。
咱 臺灣人 對 文化資產 的 觀念 ， 無 遐爾 重 ， 若像 講 彼 敢若 無要緊 ， 燒去 都 燒去 ， 有的 家己 燒去 ， 無 就是 下性命 欲 共 拆 起來 ， 這 就是 觀念 需要 改進 的 所在 。
． Oo-khí-ná-uah
． 琉球 liû-kiû / khiû ： 這 是 亻 因 以前 的 國名 。
． it-tòo 讚 ∥ it-tòo-tsán ： 看起來 是 日語 的 「 一度 ( い ち ど ) 」 ， 是 一擺 。
這馬 會當 講是 臺語 去 創作 出來 ， 但是 是 對 日語 這个 詞 來 的 ， 毋過 ， 咱 閣 共 改造 彼个 意思 ，
共 創新 ， 這 是 臺語 詞 ， 是 對 日語 的 想法 來 的 。
是 足 讚 、 足 讚 、 上讚 彼 的意思 ， 讚 到 啥物 程度 ， 你 只要 試 一遍 ， 就 感覺 讚 ， 免試 第二 遍 ，
就是 非常 讚 的意思 。
． 火厄 hué / hé-eh ： 「 厄 eh 」 這字 這馬 咧欲 予人 袂記 的 矣 。
咱 這馬 可能 攏 叫是 是 「 災 tsai 」 、 「 禍 hō 」 彼 兩 字 。
咱 過去 是講 「 厄 eh 」 ， 「 災 」 嘛是 有 咧 用 。
像 「 火厄 」 、 「 車厄 」 ， 咱 會 講 「 厄 」 這个 字 。
． 幫闊 png-khuah ： 擴大 ( khok-tāi ) 、 擴建 ( khok-kiàn ) 的意思 。
例 ： 我 共 朋友 「 幫 png 」 一間 房間 蹛 。 『 分 租 』 的意思 。
「 幫 png 」 這字 普通時 嘛會 使用 。
《 教典 》 擴張 、 擴大 。 例 ： 厝 「 幫 png 」 較 闊 ( 房 子 擴大 ) 。
． 涵空 âm-khang ： 『 涵 洞 』 ， 算 若像 「 地下道 」 ， 有 紅毛塗 的 管 ， 足 大的 管 ，
先 有 彼个 物件 ， 頂面 才 鋪橋造路 。
涵 âm 是 白話音 ， 人 的 名 內面 可能 有 這字 ， 唸 文言 音 hâm ，
原本 的意思 是 「 浸澹 tsìm-tâm 」 ， 抑是 水 真濟 ， 潑 入去 船內 。
水傷 濟 ， 水 足濟 ， 涵 的意思 。
． 遺產 uî-sán ： ( 北部 腔 ) 佮 胃藥 仔 仝 音 。 例 ： 毋通 食傷 濟 「 胃散 」 。
這字 「 遺 uî 」 愛 注意 ， 毋是 「 î 」 。
． 結構 kiat-kòo ： 逐家 定定 會 唸 毋著去 。
． 宮殿 kiong-tiān / king-tiān ： 宮殿 kiong-tiān ， 這 是 文音 的 讀法 。
宮殿 king-tiān 是 白話音 的 讀法 。
一般來講 ， 這个 詞 大部份 攏 讀 文言 音 「 宮 kiong 」 。
天后宮 Thian-hiō-kiong ， 媽祖宮 Má-tsóo-king ， 仝 一字 。
澎湖 馬公 ( Má-king ) 就是 「 媽祖宮 」 的 簡稱 。
． 厝瓦 tshù-hiā ： 厝頂 崁 ( khàm ) 的 彼 瓦 。

三 、 看戲 齣 ( hì-tshut ) 講臺 語
◎ 見 一 事 ， 成 一 智 。
Kiàn it sū , sîng it tì .
這 是 文言 音 的 讀法 ， 六 字 攏是 讀 文音 。
因為 咱的 俗語 ， 有的 用 文音 讀 ， 有的 用 白 音 讀 ， 大部份 是 白 音 ，
毋過 有時仔 嘛會 出現 這種 文音 的 俗語 。
意思 是 你 愛 經過 這个 代誌 ， 可能 就會 提升 一擺 的 智慧 。
文音 佮 白 音 是 咱 臺語 足 特別 的 一个 現象 ， 相對 較 複雜 ， 是 咱的 特色 。

◎ 翁仔某 本 是 相欠債 ， 無緣 無法度 做 夫妻 。
Ang-á-bóo pún sī sio-khiàm-tsè , bô-iân bô-huat-tōo tsò hu-tshe .
閣有 鬥句 ， 「 妻 tshe 」 佮 「 債 tsè 」 。
相欠債 ， 一般 是 序大 攏會 按呢 苦勸 咧 冤家 的 翁仔某 ， 因為 做 翁仔某 ，
本來就是 兩个人 愛 互相 配合 ， 所以 講 有一點仔 相欠債 的 感覺 。
所以 緣份 若 到 ， 就會 離緣 ， 這 嘛是 足 自然的 代誌 。

2019 . 11 . 28 《 臺語 講 世事 》 ： 臺灣 的 柿仔
一 、 看 新聞 講 臺語 ： 柿仔
柿仔 ， 這馬 足濟 人 攏 足 愛食 的 ， 尤其是 秋天 的時陣 ， 柿仔 特別 甜 。 拄才 看著 的 是 嘉義 的 新聞 。
＊ 翻譯
華語 ： 攤 位 擺 滿 了 各式各樣 不同 品種 的 柿 子 。
臺語 ： 百百款 無 仝種的 柿仔 ，
pah-pah-khuán bô-kâng / kāng tsíng ê khī-á ,
擔仔位 排 滿滿 。
tànn-á-uī pâi muá-muá .
﹡ 百百款 pah-pah-khuán ， 濟濟 項 tsē / tsuē-tsē / tsuē-hāng ：
無 「 百 款 」 ， 一定愛 兩 字 「 百百款 」 。
咱 愛 特別 強調 這个 「 款 」 字 ， 逐家 定定 攏 袂記得 用 ，
攏會 講 「 這種 的 ， 我 欲挃 這種 的 」 ， 有的 干焦 會曉 講 「 這个 、 這个 」 ，
攏 退化 去 ， 量 詞 攏總 毋知影 。
咱 會當 講 「 我 欲 用 這款的 」 ， 「 款 」 愛 共 抾轉 來 。
閣有 足濟 用法 ，
例 ： 你 誠好 款 喔 ！ 　 ← 「 誠好 款 」 嘛有 可能 誠 歹款 。
例 ： 這項 物件 好食款 。
﹡ 擔仔位 tànn-á-uī ： 咱 愛 加一 个 「 仔 á 」 ， 袂使 「 擔 位 」 。
因為 擔仔 基本上 攏是 袂 講 蓋 大 ， 蓋 闊 ， 所以 就 加一 个 「 仔 」 ，
相對 較 細的 一个 擔仔 ， 嘛 較 古錐 。
因為 這馬 足濟 人 攏 辦 一寡 『 市集 』 ， 咱 就會使 講
我 佇 遐 有 一个 「 擔仔位 」 ， 而且 是 用 這个 漢字 。
﹡ 滿滿 muá-muá ： 咱 通常 白話音 「 滿 muá 」 攏 是講 實際的 意思 ，
是講 真正 都 滿 矣 ， 所以 佇 遮 用 「 滿滿 」 。
可能 嘛是 有人 用 「 滿 buán 」 ， 若 就 意思 來講 ， 用 白話音 OK

華語 ： 授 果 時 不是 很 好 ， 產量 減 差不多 將近 2 / 3 。
臺語 ： 開花 的 時 牢 無 濟 ，
khui-hue ê sî tiâu bô tsē ,
產量 減 欲 三份 二 。
sán-liōng kiám beh / bueh sann hūn jī / lī .
﹡ 開花 的 時 ， 花粉 牢 無 濟 ， 『 授 粉 』 就是 共 粉 予 伊 牢咧 ， 才會 生 。
﹡ 一定愛 先知 影 是 「 產 sán 」 量 ， 有的 人 叫是 是 「 tshán 」 量 。
﹡ 減 欲 kiám beh / bueh ， 就是 「 減 將近 偌濟 」 。
因為 這馬 受 華語 影響 ， 攏會 講 「 減 差不多 ～ 」 ， 較 無 臺語 氣 。
咱 愛 講 「 減 欲按怎 」 ， 這个 「 欲 」 佇 這个 時陣 ，
佮 「 強欲 」 仝 意思 ， 咧欲 到 彼个 程度 。
﹡ 三份 二 sann hūn jī / lī ， 就是 三份 之 二 的意思 ， 咱 會當 講 較 簡 短 。
數學 的 物件 ， 咱 嘛愛 予 臺語 來 參與 。
例 ： 『 1 + 1 = 2 』 → 一 加一 等於 二 （ it ka it tíng-î jī / lī ）
『 2-1 = 1 』 → 二 減 一等 於 一 （ jī / lī kiám it tíng-î it ）
『 2x3 = 6 』 → 二 乘 三 等於 六 （ jī / lī sîng sann tíng-î la̍k ）
『 6 / 2 = 3 』 → 六 除 二等 於 三 （ la̍k tû jī / lī tíng-î sann ）
咱 有 一个 前輩 ， 臺大 數學 系 的 楊 維 哲 教授 ， 伊 古早 就是 攏 用
臺語 教 數學 ， 教 微積分 。
微積分 都會 當 用 臺語 來 教 ， 咱 這 簡單 的 ， 其實 是 學校 無 教 ，
咱 應該 予 伊 全面 轉來 。

華語 ： 相對 品質 也 提升 很 多
臺語 ： 毋過 品質 嘛 加 真好
m̄-koh phín-tsit mā ke tsin hó
﹡ 因為 頭前 是 咧 講 產量 減 ， 「 毋過 m̄-koh 」 意思 就是講 雖然 產量 減 ，
另外 一面 是按怎 ， 所以 用 一个 「 毋過 」 。
﹡ 「 加 ke 」 是 白話音 ， 「 加 足濟 」 、 「 加 真好 」 。

華語 ： 柿 子 果實 碩 大 ， 清甜 爽口 。
臺語 ： 柿仔 大粒 ， 清甜 紲喙 。
khī-á tuā-lia̍p , tshing-tinn suà-tshuì .
﹡ 咱 講 果子 大粒 ， 較 偏 圓形 的 攏是 「 粒 lia̍p 」 。
﹡ 紲喙 suà-tshuì 、 紲攤 suà-thuann 、
例 ： 這个 物件 你 紲手 共 做 予 完 。 → 紲手 suà-tshiú
例 ： 咱 這馬 定定 去 咖啡廳 講 『 我 要 續 杯 』 → 我 欲 紲 杯 。

華語 ： （ 慧 盈 老師 無 唸 ）
臺語 ： 柿仔 會當 做 這 「 柿粿 」 、 薄餅 、 ái-sirh khu-lìn-muh 、 敆藥仔
khī-kué / ké , po̍h-piánn , ái-sirh khu-lìn-muh , kap-io̍h-á .
﹡ 柿粿 khī-kué / ké ： 一般來講 ， 咱 講 愛 有 米 的 物件 ， 才 號做 「 粿 」 。
可能 伊 　 𩚨𩚨 ( khiū-khiū ) ， 食起來 敢若 有 米 咧 。
﹡ 『 脆 片 』 → 薄餅 po̍h-piánn 。
﹡ 『 冰淇淋 』 → ái-sirh khu-lìn-muh ： 咱 對 英語 日語 化 講法 。
咱 這馬 是 看 羅馬字 ， 有 一个 「 ir 」 ， 是 泉州 腔 的 海口 彼 方面
像講 「 煮飯 tsír-pn̄g 」 嘛是 這个 母音 「 ir 」 。
﹡ 敆藥仔 kap-io̍h-á ： 敆 入去 漢藥 仔 內底 ， 咱 若有 去 敆 過 ， 就 知影
伊 就是 「 一 敆 tsi̍t-kap 」 按呢 共 包起來 ， 「 一 敆 一 敆 」 。

華語 ： 脫 澀 就 可以 。
臺語 ： 就 通 去澀 。
tō thang khì-siap
﹡ 去澀 khì-siap ： 共 彼个 澀 味 去 掉 。
除了 去澀 ， 咱 閣會當 講 「 去 油 khì-iû 」 、 「 去 臊 khì-tsho 」 。

二 、 講予 你 知 ： 柿仔
這馬 這个 季節 ， 有真濟 好食 的 物件 攏 走出 來矣 ， 譬如 講 這个 季節 ， 就 食 蟳 ( tsîm ) 、 食 栗子 ( la̍t-tsí ) 啦 ， 其中 一項 就是 咱 今仔日 的 主角 ： 柿仔 。
若是 簡單 欲來 共 分 ， 柿仔 分做 兩大 類 ， 一種 會當 愛人 工 去澀 的 澀柿仔 ， 一種 是 甜 柿仔 。

◎ 來源 歷史
＊ 甜 柿仔 1980 年代 對 日本 來
就是講 對 樹仔頂 ， 差不多 八分 的時陣 挽落來 ， 就 直接 會當 食 ，
免 閣 共 去澀 ， 這種 的 號做 「 甜 柿仔 」 ， 是 尾仔 才來 到 咱 臺灣 ，
是 佇咧 差不多 1980 年代 ， 才 對 日本 傳入 來 ， 這種 削皮 就會當 食 。
＊ 臺灣 柿仔 是 清國 移民 ， 對 閩 、 粵 紮來 的
咱 傳統的 柿仔 ， 就是 澀柿仔 ， 臺灣 柿仔 是 佇咧 大 清國 的時陣 ，
對 福建 、 廣東 彼爿 的 移民 ， 共伊 紮 入來 咱 臺灣 。
＊ 《 諸羅 縣志 》 ： 傳入 來 欲 300 年
咱 對 一寡 資料 ， 就會當 看會出來 ， 傳入 來 咱 臺灣 已經 欲 300 年 ，
遮爾仔 久 矣 ， 對 《 諸羅 縣志 》 會當 看著 。

◎ 產地 佮 品種
這 柿仔 咱 一直 食 一直 食 ， 對 伊 敢有 了解 ？
＊ 主要 產地 是 新竹 、 苗栗 、 臺中 、 嘉義
佇咧 咱 臺灣 ， 柿仔 主要 的 產地 ， 是 佇咧 新竹 、 苗栗 、 臺中 、 嘉義 。
＊ 新竹 上 出名 ， 佔 產量 大約 9 成
這 其中 ， 咱 知影 新竹 的 柿仔 是 特別 有名 ， 因為 伊 占 產量 大約仔 九成 。
＊ 無法度 去澀 的 ， 愛做 成 柿粿
這馬 咱 食 的 柿仔 ， 有 分做
對 樹仔頂 挽落來 ， 差不多 八分 熟 的時陣 ， 就會當 削皮 直接 食 的 ，
這號 做 甜 柿仔 。
有 一部份 號做 澀柿仔 ， 另工 咱 共 去澀 了後 ， 有的 會當 直接 食 ，
有的 你 若 共 去澀 ， 嘛無 法度 去澀 的 ， 咱 著愛 做成 柿粿 來 食 。
共 曝 ( pha̍k ) 予 乾 ， 足濟 程序 ( thîng-sū ) 來 做 柿粿 來 食 。
＊ 來 簡單 介紹 兩種 咱 臺灣人 定定 食 的 柿仔 的 品種 ：
1 . 石 柿仔 ( tsio̍h-khī-á ) 無 子 ， 較 細粒 ， 加 足 甜
2 . 牛 心 柿仔 ( gû-sim-khī-á ) 較大 粒 ， 閣有 兩个 名 ， 號做 「 浸柿 」 佮 「 水柿 」
因為 真濟 種 柿仔 的 人 ， 共 牛 心 柿仔 挽落來 了後 ， 愛 共伊 去澀 。
共 浸 佇 石灰 ( tsio̍h-hue ) 水 內面 ， 所以 號做 浸柿仔 ， 抑是 水柿 仔 。

◎ 「 曝 柿仔 」 新竹 的 鬧熱 光景
＊ 光映映 的 柿仔 排 甲 齊齊 齊
應該 真濟 人 看過 這款的 好 光景 ， 一寡 柿仔 愛 共 做做 柿粿 ， 才 通食 。
但是 做做 柿粿 ， 有 足濟 程序 ， 逐回 佇咧 這馬 這个 時間 ， 去到 新竹 ，
攏會 當 看著 真濟 光映映 的 柿仔 ， 排 甲 齊齊 齊 ， 排 足濟 ， 日頭 照 來 ，
非常 的 好看 。
＊ 歇睏日 專工 走去 遐 翕相
真濟 愛 攝影 ( liap-iánn ) 的 人 ， 歇睏日 攏會 專工 去到 遐 共 亻 因 翕相 。
＊ 曝日 、 吹 九降風 、 烘 過 、 捏 過 、 勼水 了 變做 柿粿
柿粿 愛 先 曝日 ， 曝日 以外 ， 愛閣 吹 新竹 上蓋 有名 的 號做 「 九降風 」 。
曝日 、 吹風 ， 閣愛 共 烘 過 ， 閣愛 共 捏 過 ， 等 伊 勼水 了後 ， 才 變做
咱 咧 食 的 柿粿 。 這 是 規个 程序 。

◎ 柿仔 的 好 佮 愛 注意 的
講著 食 柿仔 ， 真濟 人 攏知影 ， 咱 佇咧 逐年 的 簿仔 頂懸 ， 攏會 當 看著 這 柿仔 袂當 按怎 按怎 ， 袂使 佮 啥物 啥物 鬥陣 食 ， 你 敢知影 是 啥物 道理 ？
＊ 足 營養 、 維生素 C 是 別項 果子 的 2 倍
柿仔 的 好處 當然 非常 的 濟 ， 聽講 規粒 柿仔 ， 攏 會當 利用 ，
包括 伊 的 皮 ， 葉仔 等等 ， 伊 是 足 營養 的 ， 而且 伊 的 維生素 C ，
是 別項 果子 的 2 倍 。
＊ 促進 新陳代謝 佮 消化
遮爾 好 的 果子 ， 又閣 會當 促進 新陳代謝 佮 消化 。
＊ 袂使 佮 蟳仔 做伙 食 、 空腹 食
柿仔 袂使 佮 海 鮮 類 鬥陣 食 ， 譬如 講 蟳 ， 毋通 佮 蟳 鬥陣 食 ，
袂當 空腹 食 ， 袂當 胃酸 過度 的時陣 食 。
＊ Tannins ( 『 丹 寧 』 ) 成份 加 海產 佮 胃酸 分泌
＊ 會 予人 反腹 、 腹肚疼 ， 消化不良
因為 柿仔 內面 有 一種 物件 號做 「 單 寧 」 ， 這个 成份 若 佮 酸 類 的 物件 ，
抑是 講 真濟 海產 類 內面 有的 一種 物質 ， 結合 起來 了後 ， 伊 都會 產生
一寡 膏膏 的 物件 ， 這个 物件 會 予 你 反腹 啦 ， 腹肚疼 啦 ， 消化不良 ，
確實 就是 這个 原因 。
這个 原因 ， 咱 若 知 ， 咱 就會當 避免 ( pī-bián ) 這款的 情形 。

◎ 語詞
． 蟳仔 tsîm-á ： 秋天 一寡 產物 。 華語 攏 寫 『 螃 蟹 』 的 『 蟹 』 ，
咱 臺語 是講 「 蟳 tsîm 」 ， 蟳仔 是 一个 通稱 。 毛蟹 還 毛蟹 。
咱 咧 食 的 ， 一般 是 蟳仔 類 的 。
通稱 是 按呢 ， 但是 每 一種 品種 ， 攏有 家己 的 名 。
譬如 講 「 沙 公 」 、 「 沙母 」 ， 嘛有 「 蠘仔 tshi̍h-á 」 ，
咱 攏共 敆 佇 蟳仔 類 內底 ， 是 一个 總稱 。
． 栗子 la̍t-tsí ： 敢若 過去 無啥 印象 有 食 ， 佇 一般 生活 敢若 無 。
這 栗子 敢是 咱 臺灣 的 物件 ？
． sàn-bah / 秋 刀 tshiu-to ： 若是 照 漢字 唸 ， 是 「 秋 刀 tshiu-to 」 ，
但是 咱 一般 講 sàn-bah ， 這種 魚 敢是 外來 魚 ？
細漢時 敢若 無食 這款 魚 ， 算是 較 中小 型 的 魚 ， 沿海 敢若 有 咧 掠 。
以前 較 細漢 ， 較 捷 食 四破魚 。
． 挽 bán ： 這个 動作 ， 「 挽 」 柿仔 。 果子 大部份 攏 講 「 挽 bán 」 ，
對 頂懸 提落 來 ， 這號 做 「 挽 bán 」 。
． 曝 pha̍k ： 日頭 曝 。 人 嘛愛 「 曝日 pha̍k-ji̍t / li̍t 」 。
曝 菜脯 pha̍k tshài-póo ， 烏魚子 、 鹹菜 攏會使 ， 攏 用 曝 的 。
． 浸 tsìm ： 一般 攏 講 「 浸 咧 水 」 ， 但是 「 浸 tsìm 」 有 兩个 意思 ：
一个 是 「 浸水 」 的 彼種 「 浸 tsìm 」 ，
另外 一个 可能 較 延伸 的意思 ， 就是講 你 長久 佇 啥物款 的 環境 ，
彼 嘛是 叫做 「 浸 tsìm 」 。
譬如 講 咱 「 浸 」 磺水 ， 就是 規个 身軀 浸 佇咧 磺水 內面 。
但是 你 會使講 ： 我 「 浸 」 佇咧 音樂 內面 ， 就是 第二 種 意思 。
． 捏 lia̍p ： 共 「 捏捏咧 liap-liap — leh 」 ， 「 捏捏咧 lia̍p-lia̍p – leh 」 。
註 ： 《 教典 》 捏 ， 有 兩个 音 lia̍p 、 liap 。
例 ： 共 囡仔 「 捏 lia̍p 」 予 大漢 ， 就是 這个 「 捏 lia̍p 」 。
看 伊 欲 啥物 形 ， 按呢 用 手 共 … 。
囡仔 以外 ， 咱 會 講 「 捏 塗尪仔 lia̍p thôo-ang-á 」 。
． 光映映 kng-iànn-iànn ： 形容 光 的 光度 ， 足 光 ， 足 顯目 ( hiánn-ba̍k ) 。
． 專工 tsuan-kang ： 真濟 人 會 專工 走去 共伊 翕相 ， 專工 走去 佗 ( tueh ) 。
． 勼水 kiu-tsuí ： 變做 較 細 去 矣 。 衫 嘛會 勼水 。
柿仔 愛 等 伊 勼水 ， 才 會當 食 。
． 斟酌 tsim-tsiok ：
例 ： 咱 愛 「 斟酌 」 聽 阿 惠 老師 講 。 斟酌 就是 按呢 寫 。

三 、 看戲 齣 ( hì-tshut ) 講臺 語
◎ 我 嘛 向望 ○ ○ 會當 長志 。
Guá mā ǹg-bāng ○ ○ ē-tàng tsiáng / tsióng-tsì .
． 長志 tsiáng / tsióng-tsì ： 誠 有志 氣 ， 誠 上進 的意思 。
愛 有志 氣 ， 愛 愈來愈 大漢 按呢 。
長志 tsiáng-tsì ， 長志 tsióng-tsì ， 腔口 無仝 。
這个 詞 這馬 嘛 足 罕得 聽 的 ， 今仔 特別 共 講出來 。
一寡 臺語 戲 攏 聽會著 ， 這馬 漸漸仔 閣 聽無 矣 。
所以 講 咱 序大 可能 會當 記起來 ， 講 「 向望 你 會當 長志 」 。

◎ 一支喙 敢若 機關銃 按呢 ta̍k-ta̍k 叫 ，
Tsi̍t ki tshuì kánn-ná ki-kuan-tshìng án-ne / ni ta̍k-ta̍k-kiò ,
我 聽甲 鬢邊 sia̍k-sia̍k 叫 。
guá thiann kah pìn-pinn sia̍k-sia̍k-kiò .
這句 攏有 聲 的 感覺 ， 形容 甲 足 讚 的 。
． 機關銃 真正是 ta̍k-ta̍k 叫 ， 形容 彼个 聲音 。
． 鬢邊 sia̍k-sia̍k 叫 ， 若有 這个 症頭 的 人 ， 就會 感覺 講 ： 確實 就是 按呢 。
這句 咱 嘛是 對 彼个 廣告 學 來 的 。
． 咱 臺語 定定 有 「 O Ｏ 叫 」 、 「 Ｘ Ｘ 叫 」 ， 是 咧 形容 啥物 叫聲 。
例 ： 外口 哪會 雄雄 飛來 足濟 粟鳥仔 ， ki-ka 叫 。
例 ： 這个 查某囡仔 驚甲 吱吱叫 。
例 ： 這个 電風 轟 轟 叫 。
例 ： 形容 人講 話 敢若 足 吵 、 足大聲 ， 一直 敢若 機關銃 按呢 ，
咱 嘛會當 講 伊 「 kia̍k-kia̍k 叫 」 。
各種 叫 法 攏有 ， 這 就是 咱 臺語 足 特別 的 所在 ， 咱 愛 共 抾 轉來 用 。

# # 2019 . 12 . 05 《 臺語 講 世事 》 ： 囤 房稅
一 、 看 新聞 講臺 語 ： 無 殼 蝸牛 運動 30 週年 ， 居住 正義 聯盟 發起 夜 宿 街頭
＊ 翻譯
華語 ： 適 逢 無 殼 蝸牛 運動 30 週年 。
臺語 ： 拄搪 無 殼 露螺 運動 30 年 ，
tú-tn̄g bô-khak-lōo-lê ūn-tōng sann-tsa̍p nî ,
﹡ 『 適 逢 』 → 拄搪 tú-tn̄g ， 「 拄著 tú-tio̍h 」 佮 「 搪著 tn̄g-tio̍h 」 。
原本 「 拄 」 佮 「 搪 」 是 「 拄著 」 佮 「 搪著 」 的 用法 。 毋過 ，
「 搪 」 有 彼種 敢若 「 無想到 會 去 按呢 」 的意思 。
這馬 是講 「 拄好 按怎 」 ， 用 佇 遮 小可 淡薄仔 怪 ， 伊 毋是 為著
拄好 按怎 來 做 這件代誌 ， 是 因為 彼个 日子 所以 欲 做 這个 代誌 。
所以 這个 「 拄搪 」 毋是 「 拄好 搪著 」 ， 是 搪著 這个 日子 。

華語 ： 要 政府 正視 房市 的 議題
臺語 ： 向 政府 對 房屋 市草 的 議題 ，
ǹg tsìng-hú tuì pâng-ok tshī-tsháu ê gī-tê / tuê ,
著愛 看過目 。
tio̍h-ài khuànn-kuè / kè-ba̍k .
﹡ 向 政府 ǹg tsìng-hú ， 其實 這 毋是 向望 政府 ， 是 對 政府 的意思 。
若講 同時 有 「 向望 」 ， 雙 關 嘛會使 。
「 向 ǹg 」 的 白話音 ， 這馬 較少 人 用 ， 攏 叫是 講是 「 向 hiòng 」 。
這个 「 向 ǹg 」 ， 毋是 干焦 「 向望 ǹg-bāng 」 ， 有 低 對 懸的 意思 ，
有 另外 對 佗位 到 佗位 的意思 ， 共 政府 講的 意思 。
﹡ 市草 tshī-tsháu ： 就是 市場 的 狀況 的意思 。
﹡ 看過目 khuànn-kuè / kè-ba̍k ： 看著 ， 了解著 ， 閣愛 去 注意 的意思 。
毋但 影 過去 ， 閣愛 注意 。

華語 ： 持有 四 戶 以上 的 擁 房 大戶
臺語 ： 蓄 有 四 間 厝 較加 的 大富 戶
hak ū sì king tshù khah-ke ê tuā-hù / pù-hōo
﹡ 因為 咱 臺語 有 一个 講法 ， 叫做 「 蓄 hak 」 。
﹡ 四 間 厝 「 較加 」 ， 就是 比 四 間 厝 閣較 濟 。
﹡ 『 以上 』 → 較加 khah-ke ， 『 以下 』 → 較 減 khah-kiám 。
一般 攏 「 較加 」 才會 講 ， 「 較 減 」 較 袂 講 ， 「 較 無 」 嘛會使 。
較 無偌濟 ？ 較 無 四 間 厝 。 咱 會 講 「 較 無啥物 貨 。 」
﹡ 富戶 hù / pù-hōo ： 「 富 hù 」 是 文言 音 。
這馬 咱 攏 講 「 好額人 」 ， 「 有錢人 」 。
過去 ， 佇 日本時代 就 有這个講法 。

臺語 ： 抾 囤 房稅 。 khioh tún-pâng-suè / sè
﹡ 欲 抾稅 ， 政府 共人 民 抾稅 ， 是 用 「 抾 khioh 」 這个 動作 。
﹡ 囤 房 tún-pâng ： 意思 是講 房間 毋但 一間 ， 才會用 囤 ， 買 起來 囤 。
﹡ 抾 khioh ： 臺語 內面 足濟 「 抾 」 的 ， 足濟 意思 的 。
稅金 用 「 抾 」 的 。
衫 「 抾抾咧 」 。
裙 有 足濟 襇 ( kíng ) ， 叫做 「 抾襇 裙 khioh-kíng-kûn 」 。
這个 菜 食 無 完 ， 你 共 「 抾抾咧 」 。
產婆 欲 接生 ， 叫做 「 抾囡仔 khioh-gín-á 」 。 這 是 較 抽象 。

臺語 ： 外來語 的 寫法 thiàn-tooh 。
這馬 足濟 老爸 老母 會 𤆬囡仔 去 露營 ， 著愛 紮 thiàn-tooh ，
愛 共 弓起來 ， 搭 起來 ， 搭 thiàn-tooh 。
這種 外來語 ， 咱 咧 寫 的時陣 ， 是毋是 有一寡 愛 注意 的 所在 ？
這 是 一種 寫法 ， 因為 伊 是 對 英語 來 的 ， 這 是 日語 先 翻 ，
咱 抾來 用 ， 日語 共 英語 翻 ， 就是 每一个 音節 攏有 母音 ，
所以 彼个 tent ， ” t ” 無 母音 ， 伊 就 加一 个 母音 ， 結果 日語 的 講法
佮 咱 這馬 臺語 的 講法 ， 無一定 完全 仝款 ， 因為 咱 臺語 有聲 調 ，
日語 是無 聲調 的 ， 所以 有 可能 伊 彼个 調 ， 佮 咱 講的 無完全 仝 ，
毋過 ， 咱 聽著 臺灣人 按呢 講的 時陣 ， 咱 照 聽著 音 ， 推論 臺羅
彼个 原則 ， 去 共 寫 按呢 的 聲調 。
這 是 完完全全 咱 臺語 就著 矣 ， 因為 咱 有聲 調 。
thiàn-tooh 後壁 是 入聲 ， 日本人 無 入聲 ， 但是 咱 講出來
感覺 是 有 入聲 。

華語 ： 小小的 布篷 、 簡單 的 睡 袋 ， 就 直接 席 地 而 睡 。
臺語 ： 布篷 細細 的 仔 ， 袋仔 囊 咧 就 睏 塗跤 。
pòo-phâng sè / suè-sè / suè-ê-á , tē-á long – leh tō khùn thôo-kha .
﹡ 細細 的 仔 sè / suè-sè / suè-ê-á ， 咱 嘛會 定定 講 「 這 大 大的 」 。
「 細 」 著愛 有 「 仔 á 」 。
﹡ 囊 long ： 這个 動詞 ， 咱 嘛 定定 會用 。
例 ： 你 這 衫 愛 共 囊 咧 ， 穿 這 有 手䘼 ( tshiú-ńg ) 的 ， 手囊 入去 。
例 ： 批囊 phue-lông ： 共 批 「 囊 入去 long – ji̍p / li̍p-khì 」 批囊 。

二 、 講予 你 知 ： 囤 房稅
這馬 有 一个 運動 ， 就是 對 蹛 徛正 義 的 問題 ， 逐家 攏咧 討論 。
厝 ， 就是 咱 每一个 人 遮風 閘雨 ( jia / lia-hong-tsa̍h-hōo ) 的 所在 ， 真濟 人 拍拚 一世人 ， 就是 為著 欲 買 一間 厝 起來 。 但是 這个 問題 ， 這馬 變做 真濟 人 無法度 達成 的 夢想 。
咱 今仔日 好好 來 討論 「 囤 房稅 」 ， 敢會當 幫助 咱 買厝 較 方便 ， 較 利便 ， 閣較 容易 ？
◎ 1989 年 的 無 殼 露螺 運動
1989 年 有 一个 運動 ， 造成 真大 的 影響 ， 號做 「 無 殼 露螺 運動 」 。
＊ 佇 地價 上 貴 的 忠孝東路 過暝
彼 的時陣 ， 有 上萬 人 ， 幾若 萬人 ， 去 蹛佇 咧 地價 上蓋 貴 的 臺北市
忠孝東路 ， 佇咧 遐 過暝 。
＊ 抗議 財團 激 市場 起厝 價
為著 欲 抗議 彼 的時陣 真濟 財團 ， 為著 家己 欲 做生理 ， 共 房市 市場 ，
厝價 起 甲 有夠 懸 。
＊ 三冬 一坪 11 萬 → 44 . 5 萬
到底 是 有 偌 懸 ？ 這馬 有 一个 數字 ， 予 逐家 看一下 。
以 注文 厝 ( tsù-bûn-tshù ) ， 就是講 厝 猶未 起好 ， 先 予 逐家 注文 ，
這个 注文 厝 ， 彼个 時陣 ， 對 一坪 11 萬 ， 三冬 就 起到 44 . 5 萬 。
所以 你 講起 了 有夠 懸 無 ？ 這 真正是 非常 恐怖 的 代誌 。
＊ 政府 藥方
彼 的時陣 ， 政府 針對 這个 運動 ， 有 提出 兩个 藥方 ：
1 . 起 國民 住宅 ： 無效 應
2 . 貸款 放冗 ： 愈補愈大空 ， 予 厝價 愈 起 愈 懸 。

◎ 現此時 居住 正義 聯盟 的 訴求
30 年前 的 問題 ， 到 這陣 敢有 解決 ？
蹛 徛正 義 聯盟 in 最近 有 一个 運動 ， 嘛是 仝款 去到 忠孝東路 ，
行上 街頭 。
這个 聯盟 當初時 咧 成立 的時陣 ， 亻 因 有 提出 三个 訴求 ：
＊ 第一个 訴求 ：
登錄 資訊 無明 、 注文 厝 袂當 即時 入去 → 實價 登錄 2 . 0
這馬 咱 買厝 ， 攏知影 有 這个 號做 「 實價 登錄 」 ， 這个 實價 登錄 ，
in 感覺 講 這个 登錄 資訊 無夠 明 ， 而且 有 一个 足 大的 問題 ， 就是講
這个 實價 登錄 干焦 針對 這寡 二手 的 厝 ， 一寡 新厝 、 注文 厝 根本 查無 ，
注文 厝 攏 袂當 即時 入去 。
這个 問題 愛 解決 ， 所以 in 要求 愛 實價 登錄 2 . 0 。
＊ 第二 个 訴求 ：
社會 住宅 起了 慢 、 價數 貴 → 分配 資源 予 弱勢者
社會 住宅 ， 雖然 逐家 攏咧 講 ， 但是 起了 有夠 慢 ， 而且 價數 真 貴 。
閣來 是 一个 足 大的 問題 ， 因為 這个 住宅 起了 後 ， 逐家 想講 是毋是
有 需要 的 人 攏會 當 去 買 ？ 結果 發現 根本 都 毋是 按呢 ， 變做
有真濟 好額人 嘛會當 買著 社會 住宅 。
所以 這个 聯盟 ， 主張 講 愛 來 好好仔 檢討 ， 一定愛 共 社會 住宅 分配 予
弱勢者 。
＊ 第 三个 訴求 ：
要求 愛 來 抾 囤 房稅 。

◎ 囤 房稅
有一寡 人 共 厝 買 lueh ( 落來 ) ， 買 起來 囤 ， 有的 人講 是 為著 欲 趁 差價 ， 所以 愛 抾 囤 房稅 。
＊ 北 市 建議
臺北市政府 有 提出 一个 建議 ：
1 . 一間 ， 家己 蹛 ： 1 . 2 % → 0 . 6 % 。
你 若是 一間 厝 ， 家己 蹛 ， 本來 1 . 2 % 的 稅金 ， 愛 降到 0 . 6 % ，
鼓勵 逐家 買 一間 ， 家己 蹛 就好 。
2 . 六間 以上 ， 無 蹛 ： 3 . 6 % → 4 . 8 %
你 若是 買 六間 以上 ， 而且 你 無咧 蹛 ， 本來 稅金 是 3 . 6 % ，
這馬 欲 起到 4 . 8 % ， 這種 的 就是講 你 是毋是 欲 買來 做手 ( tsò-tshiú ) 。
所以 這 是無 鼓勵 。
＊ 承 祖業 、 買厝 養老 、 做 民宿 旅館
這个 建議 提出 了後 ， 真濟 人講 這 敢若 無公平 。
有的 人 毋是 講 六間 以上 ， 真正 買來 做手 ， 有的 人 是 承 祖業 ；
有的 人 有 六間 ， 買來 欲 租人 ， 因為 欲 收租 來 養老 ；
有的 人 有 六間 以上 ， 是 欲來 做 民宿 旅館 。
這 攏是 有 可能 。
＊ 抾 「 空房 稅 」 較 正當
囤 房稅 欲按怎 處理 才 好 ？ 抾 囤 房稅 不如 抾 「 空房 稅 」 ， 較 正當 。
＊ 厝價 懸 拄天 是 愛 解決 的 社會問題
這 規个 問題 ， 逐家 猶閣咧 討論 當中 。
只是 毋管 按怎講 ， 厝價 傷懸 拄天 ， 確實 是 咱 逐家 看現現 的 問題 。
政府 當然 愛 來 解決 這个 社會問題 ， 因為 真濟 人講 這馬 逐家 無欲 生 ，
就是 因為 厝 傷 貴 ， 囡仔 飼袂起 ， 所以 這个 問題 ， 確實 愛 來 解決 。

◎ 語詞
． 囤 tún ： 本 調 是 第 ２ 聲 ， 變調 了後 變 第 １ 聲 。
一定 是 足濟 物件 ， 才會 用著 囤 ， 孤 一項 就 毋免 囤 ， 無所謂 囤 。
依 實體 的 物件 ， 咱 會 講 「 疊 thia̍p 」 、 疊 、 疊 ， 疊 甲 規个 ，
咱 會 講 「 囤 一堆 啥物貨 」 。
例 ： 你 閣 囤 一堆 啥 咧 遐 啦 ？
一般 攏 足濟 ， 若 山 咧 。
例 ： 這馬 啥物 物件 足 俗 ， 買一寡 轉來 囤 。
以早 有 一站 ， 買 衛生紙 來 囤 。
． 遮風 閘雨 jia / lia-hong-tsa̍h-hōo ：
例 ： 這馬 有 雨 ， 我 有 雨傘 ， 我 共你 遮 一下 。
閘 tsa̍h ： 共 啥物 物件 擋牢 的 。
遮 jia / lia ， 閘 tsa̍h ， 一般 咱 嘛有 兩个 鬥做伙 用 ， 遮閘 ， 遮閘 ，
其實 小可 無仝 。
遮 ， 一般 當然 就是 遮日 、 遮雨 這種 的 ， 其實 你 嘛是 提 物件 ，
共 啥物 物件 閘咧 ， 所以 概念 ( kài / khài-liām ) 上 差不多 。
毋過 ， 會用 佇 無相仝 的 所在 。
例 ： 水閘 tsuí-tsa̍h ： 有 水 ， 欲 共 水閘 起來 。 就 袂使講 「 水 遮 」 。
． 蓄 hak ： 買 較懸 價數 的 ， 較 貴 的 物件 ， 咱 會用 「 蓄 hak 」 這个 字 。
譬如 ： 厝 、 車 、 田 、 地 ， 這種 的 ， 有人 講 嫁 妝 嘛會當 用 蓄 的 。
這个 觀念 ， 這馬 可能 無一定 矣 。
． 露螺 lōo-lê ： 咱 都 知影 講 爬 了 足 慢 的 彼號 做 「 露螺 」 。
嘛有 歌 叫做 「 露螺 」 。
有的 人手 頂懸 ， 嘛有 一隻 「 露螺 ( ROLEX ) 」 。
． 牚懸 thènn-kuân ： 『 撐 高 』 ， 牚 thènn ： 共 牚 予 懸 ， 本來 低低 的 。
牚懸 ， 就是 按呢 寫 。
． 注文 tsù-bûn ： 這對 日語 來 的 ， 就是 有約 、 有 訂 ， 事先 訂 的意思 。
一般 用 佇 無 現貨 的 物件 ， 才會 用著 「 注文 」 ， 愛 事先 訂 。
． 登錄 ting-lo̍k / lio̍k ： 其實 原本 這个 字 「 錄 」 ， 照講 是 「 lio̍k 」 的 音 ，
毋知 按怎 才 變做 「 lo̍k 」 的 音 。 所以 是 「 登錄 ting-lio̍k 」 。
這 是 文言 音 ， 就是 登記 的意思 ， 這 嘛是 對 日語 來 的 。
「 錄 li̍k 」 是 白話音 ， 就是 抄寫 ， 嘛 算 記錄 彼个 意思 。
例 ： 這筆 數 ， 你 共 錄 ( li̍k ) 一下 。 是 這个 「 錄 li̍k 」 。
． 承 祖業 sîng-tsóo-gia̍p ： 繼承 祖公 的 財產 ， 彼个 意思 。
咱 臺灣 繼承 祖公 的 財產 ， 足 趣味 的 講法 。
祖公 產 tsóo-kong-sán ， 祖公仔產 tsóo-kong-á-sán ， 是 名詞 。
有的 人 用 「 屎 sái 」 來講 ， 就 講 伊 「 放落來 的 物件 」 ，
所以 有人 講 「 祖公仔屎 」 。
當然 有的 人 可能 用 佇 較 譬相 ( phì-siùnn ) 的 用法 ，
例 ： 伊 攏 干焦 靠 祖公仔屎 爾 ， 有 啥物 了不起 ？
可能 咧 剾洗 的意思 。
． 做手 tsò / tsuè-tshiú ： 敢若 講 你 欲 造假 ( tsō-ké ) ， 抑是 欲 動 啥物 跤手 ，
攏會 使用 。
例 ： 這个 數 ， 你 毋通 做手 喔 ！

三 、 看戲 齣 ( hì-tshut ) 講臺 語
◎ 氣死驗無傷 。
Khì-sí giām bô siong .
就是 叫 你 莫 受氣 。
． 氣死 有 兩个 音 ， 一个 是 「 氣死 khì-sí 」 ， 一个 是 「 氣死 khì – sí 」 。
足濟 動詞 ， 後壁 有 一个 「 死 」 的 ， 其實 攏咧 形容 彼个 程度 。
是 氣到 足 嚴重 的 程度 ， 是 「 氣死 khì – sí 」 。
「 氣死 khì-sí 」 就是 真正 氣到 死去 矣 ， 氣甲 死去 驗 無 傷 。
頭前 這个 動詞 ， 若有 變調 ， 就 表示 彼个 狀態 真正 到 死去 矣 。
若是 頭前 這个 動詞 無 變調 ， 後壁 是 輕聲 ， 譬如 講 ：
氣死 khì — sí 、 笑死 tshiò – sí ， 其實 無 死 ， 是 用 「 死 」 來 形容
彼个 嚴重 的 程度 。
這 是 咱 足 臺語 的 用法 。

◎ 老頭 家 對 我的 恩情較大天 。
Lāu thâu-ke tuì gáu ê un-tsîng khah tuā thinn .
． 啥物 較大 啥物 ， Ａ 較大 B ， 有 這種 講法 。
． 較大 天 khah tuā thinn ： 就是 比 天 較大 。
例 ： 較慘 死 ， 就是 比 死 較慘 。

2019 . 12 . 12 《 臺語 講 世事 》 ： 母語 厝內 學
一 、 看 新聞 講臺 語 ：
《 臺文 博覽會 》 佇咧 高雄 舉辦 的 ， 拄 辦 煞 ， 是 足 大的 活動 ， 上重要 的 是 予 逐家 一个 完全 講臺 語 的 環境 。
◎ 翻譯
華語 ： 一看 到 有 教 講臺 語 的 地方 ， 家長 都 好 開心 ，
臺語 ： 一下 看著 有所 在咧 教 臺語
tsi̍t-ē khuànn-tio̍h ū sóo-tsāi leh kà Tâi-gí / gú
﹡ 一下 看著 tsi̍t-ē khuànn-tio̍h ： 有的 人 會 講 「 一看著 」 ， 嘛毋是 袂使 ， 這 按呢 較有 臺語 氣 。
本來 是 「 一下 tsi̍t-ē 」 ， 因為 後壁 閣有 字 ， 彼 的 ē 愛 變 低 ， 一下 看著 啥 ， 一下 按怎 ，
足 臺語 氣 的 物件 ， 提出來 佮 逐家 講 。
例 ： 我 一下 看著 你 ， 我 心情 就好 。

華語 ： 要 問 個 仔細
臺語 ： 欲 問 予 透機
beh mn̄g hōo thàu-ki
﹡ 透機 thàu-ki ： 一般 攏會 寫 樹枝 的 「 枝 」 ， 事實上 是 這个 。
透機 就是 詳細 的意思 ， 應該 是 「 天機 」 的 「 機 」 。
例 ： 話 若欲 講透機 ， 目屎 就 掰 ( pué ) 袂離 。 嘛是 這个 「 機 」 。

華語 ： 每 一攤 攤商 臺語 都 講得 很 溜 ， 一 聽 商品 名稱 ， 很 能 傳出 特色 。
臺語 ： 商品 號名 ， 真有 臺語 氣 。
siong-phín hō-miâ tsin ū Tâi-gí / gú-khuì
﹡ 因為 咱 講 「 號名 hō-miâ 」 ， 嘛是 足 臺語 的 講法 。
例 ： 你 號做 啥物 名 ？ 是 愛 按呢 講 。
這馬 攏 講 → 你 「 叫 」 啥物 名 ？ 我 就 「 叫 」 塗豆 ， 「 叫 」 燒酒 。
「 叫 」 佇 咱 臺語 的意思 就 無仝 ， 咱 應該 繼續 講 → 你 號做 啥物 名 ？
「 號 hō 」 這字 足 重要 的 。
﹡ 臺語 氣 Tâi-gí / gú-khuì ： 可能 這馬 逐家 慣勢 講 「 臺語 味 ( bī ) 」 。
毋過 這个 「 氣 khuì 」 嘛 蓋 特殊 ( ti̍k-sû ) ， 有 另外 一个 音 「 氣 khì 」 ， 佇 遮 愛 講 「 氣 khuì 」 。

華語 ： 你 咖啡 要 喝 比較 厚 ？ 還 是 比較 薄 ？
臺語 ： （ 咖啡 ） 啉 較 厚 ？ 較 薄 ？
ka-pi lim khah kāu ? khah po̍h ?
﹡ 若 用 臺語 講 「 薄 po̍h 」 佮 「 厚 kāu 」 是 著 ，
可能 有的 人 叫是 「 濃 lông 」 佮 「 淡 tām 」 ， 彼是 照 華語 漢字 唸 。
﹡ 這馬 真濟 咱 咧 點菜 的時陣 ， 真濟 咱 臺語 的 講法 ， 逐家 攏 袂記得 。
例 ： 咖啡 內面 欲 摻 物件 無 ？
我 欲 烏 咖啡 。
烏 咖啡 oo-ka-pi ， 有人 感覺著 ， 有人 感覺 毋著 ， 因為 彼个 色 敢若 嘛 無算 烏色 ，
咖啡色 的 咖啡 （ 笑 ） 。
咱 若無 欲 講 烏 咖啡 ， 有的 人講 是 「 清咖啡 tshing-ka-pi 」 ，
親像 講 「 清糜 tshing-muê / bê 」 、 「 清冰 tshing-ping 」 ，
就是 干焦 咖啡 。

華語 ： 講慣 了 國語
臺語 ： 華語 講慣 勢
Huâ-gí / gú kóng kuàn-sì
﹡ 這个 詞 「 國語 」 會使 莫 用 ， 用 「 華語 」 都 好矣 。
﹡ 「 慣勢 kuàn-sì 」 佮 「 習慣 si̍p-kuàn 」
習慣 是 名詞 ， 可比 講 ： 伊 有 啉酒 的 「 習慣 」 ， 伊 「 慣勢 」 啉酒 。
華語 講慣 勢 → 伊 有 講 華語 的 習慣 。

華語 ： 還 真 不知 道 臺語 怎 麼 唸 。
臺語 ： 臺語 按怎 讀 閣 正經 毋知
Tâi-gí / gú án-tsuánn tha̍k koh tsìng-king m̄-tsai .
﹡ 正經 tsìng-king ： 有 幾種 意思 ， 佇 遮 是講 「 真正 」 的意思 。
例 ： 我 無 穿過 這款 膨紗衫 ， 閣 正經 袂慣勢 。
另 一个 意思 ， 例 ： 哇 ～ 你 哪會 遮 「 正經 」 ？

華語 ： 歡迎 更 多 人 來 尋 根
臺語 ： 逐家 相招
ta̍k-ke sio-tsio
﹡ 有的 人 會 講 「 相招 相𤆬 ( sio-tshuā ) 」 ， 攏會使 。
相 sio ： 「 相 X 」 、 「 相 啥 」 咱 臺語 定定 用 ，
相罵 、 相拍 、 相刣 、 相意愛 、 相對看 。

華語 ： 呈現 在地 文化 與 張 力
臺語 ： 有 咱的 文化 佮 力頭
ū lán ê bûn-huà kap la̍t-thâu
﹡ 力頭 la̍t-thâu ： 你 若欲 講是 「 內涵 、 力量 」 這方面 嘛是 會使 ，
毋過 ， 咱 欲 用 一寡 可能 逐家 較 毋知影 臺語 有 這種 講法 的 ， 想講 用 予 逐家 看一下 。
當然 這 無一定 是 干焦 這个 翻 法 。

二 、 講予 你 知 ： 母語 厝內 學
前一站仔 ， 總統 候選人 的 陣營 ， 某一个 陣營 提出 「 母語 佇咧 厝內 學 」 就會使 矣 。 今仔日 來 想看覓 ， 這句話 到底 是 著 ？ 抑是 毋著 ？
◎ 母語 是 爸母 的 話 、 土地 的 話
啥物 是 母語 ？ 母語 ， 你 毋通 看 字面 講 就是 媽媽 講的 話 。
其實 是 爸母 的 話 ， 爸爸 講的 話 嘛愛 囥 在內 。
母語 是 爸母 的 話 ， 閣較 重要 的 ， 這 是 土地 的 話 。
＊ 序大 傳承 予 後一代 的 語言
全世界 毋管 佗一 種 的 語言 ， 攏是 透過 序大 用 喙講 ， 傳予 後一代 ， 任何 一个 國家 ，
攏是 按呢 遮爾仔 自然 。

＊ 國語 政策 致使 社會 對 母語 無 友善
但是 咱 臺灣 ， 咱 就 發現 這馬 咱 所有 的 母語 ， 竟然 強強 欲 失傳 去 矣 。
到底 是按怎 會 按呢 ？
這 是 因為 幾十 年前 ， 國民黨 政府 推行 的 號做 「 國語 政策 」 ， 致使 咱 規个 社會 對 母語 無 友善 ，
是 各種 方面 ， 包括 制度 等等 ， 予 你 規个 社會 變做 是 「 華語 獨尊 」 。
＊ 母語 做 生活 語言 的 爸母 愈來愈 少
所以 這馬 看著 講 真濟 做 爸母 的 人 ， 共 母語 提來 做伊 生活 的 語言 ， 這款的 爸母 ， 是 愈來愈 少 矣 。
因為 伊 出去 到 外口 ， 規个 環境 ，
伊 做工課 ， 伊 去到 佗位 ， 看著 的 、 聽著 的 ， 攏是 華語 ， 臺語 的 環境 ， 母語 的 環境 ，
已經 變甲 攏總 無去 矣 。
＊ 母語 能力 欲 靠 「 家庭教育 」 粒積 真僫
若是 這款 會曉 講 母語 做 生活 語言 的 爸母 ， 遮爾仔 少 ， 按呢
咱 母語 能力 欲 靠 家庭教育 來 粒積 ， 敢有 可能 ？
＊ 臺灣 各 族 母語 是 「 國家 語言 」 愛 佇 學校 學
母語 確實 愛 佇咧 厝內面 講 ， 無毋著 ， 但是 袂當 干焦 佇厝 內面 講 ，
這 有 幾點 來講 ：
頭一 點 ： 咱 這馬 有 一个 法律 ， 號做 《 國家 語言 發展 法 》 ， 是 佇 舊年 已經 成立 。
佇 《 國家 語言 發展 法 》 內面 有 講著 ， 咱 濟濟 的 本土 語言 ， 在地 語言 ，
攏是 「 國家 語言 」 ， 所以 咱 臺灣 各 族 的 母語 ， 已經 是 國家 語言 ， 有 規定 ，
佇 學校 嘛是 愛 教 。

◎ 對 生活 做起
＊ 讀 佮 寫 的 能力 需要 學校教育 來 補
母語 毋但 愛 佇厝 內面 講 ， 嘛愛 佇 學校 教 。
目前 來看 ， 咱 學校 上 需要 的 是 啥物 ？ 是 「 讀 」 佮 「 寫 」 的 能力 。
若無 寫落來 ， 袂曉 讀 ， 這个 語言 絕對 會 死去 ， 無 發展 的 空間 。
咱 愛 有 一个 觀念 ， 母語 一定愛 會曉 讀 ， 會曉 寫 ， 這个 部份 這馬 愛 學校教育 來 補 ，
這 是 一定愛 的 ， 因為 濟濟 人 這部份 攏 袂曉 。
＊ 平常時 聽 的 、 講的 ， 上好 攏是 這个 語言
一个 語言 愛 對 生活 開始 做起 ， 希望 佇咧 平常時 ， 聽著 的 ， 講著 的 ， 攏是 這个 語言 ，
咱的 母語 毋才 學會 好勢 。
＊ 自然 吸收 的 學習 效果 較 好
＊ 會當 共學 著 的 佇 生活 中 來 實踐
學校 教了 後 ， 厝內面 愛 講 ， 咱 規个 社會 的 環境 嘛愛 好勢 ， 才會 當 予 咱 逐家 學著 的時陣 ，
佇 生活 當中 來 實踐 ( si̍t-tsiān ) 。

◎ 做伙 共 母語 抾轉 來
這馬 講起來 ， 確實 猶閣是 佇 華語 霸權 之下 ， 去到 外口 ， 看著 的 攏是 華語 的 環境 ， 咱 母語 的 環境 真正是 真 䆀 ， 但是 佇 這款的 環境 之下 ， 嘛是 有 濟濟 的 爸母 ， 少年的 爸母 ， 想 欲來 拍拚 。
＊ 身份 認同 佮 文化 認捌
因為 咱 知影 ， 母語 是 一種 身份 的 認同 ， 佮 咱 文化的 認捌 。 這 非常 非常 重要 。
＊ 母語 共學團 ， 爸母 囡仔 做伙 學
這馬 有真濟 少年的 爸母 ， 組成 「 母語 共學團 」 ， 逐家 相招 ， 囡仔 相招 ， 爸母 佮 囡仔 做伙來 學 ，
辦 足濟 活動 。
＊ 用 母語 講 故事 、 辦 活動
譬如 講 用 囡 語 講 故事 、 辦 活動 ， 招 足濟 人 共同 來 參與 ， 希望 佇 遮爾仔 䆀 的 母語 環境 之下 ，
會當 儘量 共 母語 救轉 來 ， 逐家 做伙來 。
＊ 聯合國 教科文 組織 ( UNESCO ) ： 臺語 「 嚴重 危急 」
亻 因 有 一个 表 ， 予 咱 逐家 看著 咱 臺語 ， 這馬 是 偌爾仔 嚴重 的 危險 。
語言 危急 程度 分級 表
危急 的 程度 　 　 　 指標 ： 迒 世代 的 傳承
安 　 　 全 　 → 　 所有 年齡 攏 使用 ， 迒 ( hānn ) 世代 的 傳承 無問題 。
脆 　 　 弱 　 → 　 大部份 的 囡仔 會曉 講 ，
毋過 可能 限制 佇 某 一寡 場合 ， 比如 佇厝 內 。
確定 危急 　 → 　 囡仔 無法度 佇厝 內 像 學 母語 仝款 去 學 這个 語言 。
嚴重 危急 　 → 　 干焦 阿公阿媽 會曉 講 ，
這陣 有 囡仔 的 爸母 無一定 會曉 講 ， 嘛 袂 佮 囡仔 講 。
極度 危急 　 → 　 使用 這个 語言 的 上少 年 輩 是 阿公阿媽 ，
亻 因 可能 無 捷 講 ， 抑是 干焦 會曉 講 一屑仔 。
死 　 　 亡 　 → 　 無人 咧 使用 。
正爿 就是 若是 有 達到 這寡 指標 ， 就是 倒爿 的 危險 程度 。
佇 聯合國 定義 ( tīng-gī ) ， 「 嚴重 危險 」 就是 咱 臺語 這馬 的 情形 。
有真濟 爸母 ， 有 共學團 ， 希望 逐家 會當 共 亻 因 鼓勵 ， 逐家 來 加入 ， 除了 有 濟濟 的 資料 ， 咱 會當 參考 ， 嘛 向望 觀眾 朋友 每一个 人 ， 共你 身軀邊 臺語 的 母語 環境 建立起來 ， 予 母語 ， 咱的 臺語 ， 會當 長長 久久 。

這馬 真濟 少年 爸母 的 共學團 「 母語 親子 共學團 」 ， 真 拍拚 ， 為著 欲 予 家己 的 囡仔 有 母語 的 環境 ， 算是 「 自力救濟 」 ， 家己 的 語言 家己 救 。 咱 是 希望 有 政府 的 資源 入來 ， 但是 目前 真濟 人 自力救濟 開始 做起 。

◎ 語詞
． 母語 bú-gí / bú-gú ： 這个 觀念 是 對 Mother Tongue 來 的 ， 毋過 ， 毋但
是 Mother Tongue ， 閣是 代表 Mother Land ， 是 土地 ， 毋是 你
個人的 母親 仰 是 老爸 ， 毋是 干焦 媽媽 ， 爸爸 嘛 包含 在內 ，
所以 叫做 「 爸母話 pē-bú-uē 」 ， 可能 較 包含 、 較 全面 。 是 土地 的 語言 。
． 粒積 lia̍p-tsik ： 累積 的 ( luí-tsik ) 意思 。
． 序大 sī-tuā-lâng vs . 序大人 sī-tuā-lâng ：
爸母 是 「 序大人 」 ， 一般的 長輩 ， 通稱 叫 「 序大 」 。
可能 有人 已經 濫 咧 用 矣 。
． 誠實 tsiânn-si̍t ： 仝款 漢字 ， 有 兩種 讀法 ， 一般 是講 「 誠實 按怎 」 。
誠實 sîng-si̍t ： 攏 袂 講白賊 ， 就是 誠實 ， 較 書面語 ， 口語 較 無用 。
． 危急 guî-kip ： 愛 有 ” g ” 的 主 音 ， 這馬 ” g ” 攏 落去 矣 。
． 工課 khang-khuè ： 有 地方 差 ， 有的 所在 khang-khuè / khè / khì 攏有 。
嘛有 人講 「 頭路 thâu-lōo 」 。
「 工課 」 愛 提醒 ， 是 因為 足濟 人 叫是 「 工課 」 會當 做 動詞 用 ，
工課 本身 是 一个 名詞 ， 有 工課 ， 做工課 。
「 頭路 」 嘛是 仝款 ， 食頭路 ， 做 啥物 頭路 。
． 復振 ho̍k-tsín ： 這 算 較 新詞 ， 是 欲 共 「 復興 ho̍k-hing 」 起來 ，
所以 有人 講 「 復興 」 ， 嘛有 人 用 「 復振 」 。
例 ： 咱 愛 共 臺語 復振 起來 。

三 、 看戲 齣 ( hì-tshut ) 講臺 語
這 是 牽涉著 講 佮 「 死亡 」 有關係 ， 無 直接講 「 死亡 」 的 一寡 講法 。
逐家 攏 足驚 講 「 死亡 」 佮 「 死 」 這字 ， 攏有 其 它 的 講法 。
◎ 掣起來
Tshuah – khí-lâi

◎ 閣 食 無偌久 矣 。
Koh tsia̍h bô guā / luā-kú – ah .
相關 語 ， 是 猶 袂死 ， 毋過 敢若 咧欲 死 矣 ， 敢若 無命 矣 。
死 、 無去 、 無命 、 扛去 種 、 斷氣 、 往生 等等 ， 足濟 無 講著 「 死 」 ，
但是 意思 是 這種 意思 。
咱 臺灣人 真正 足驚 仔 講 「 死 」 這字 ， 所以 足濟 講法 。
◎ 這 胎 是 抽豬母稅 。
Tsi̍t the sī thiu ti-bó / bú-suè / sè .
「 豬母 稅 」 就是 拍種 的時陣 ， 出 豬公 這爿 ， 會當 分著 一部份 的 豬 ，
咱 這馬 咧 用 是講 查某囝 生 的 囡仔 ， 可能 其中 一 、 兩个 ， 綴 老母 姓 。

2019 . 12 . 19 《 臺語 講 世事 》 ： 不分 區 立委
一 、 看 新聞 講臺 語 ：
欲 選舉 矣 ， 選舉 有 一張 票 足 重要 的 ， 號做 「 政黨 票 」 ， 咱 觀眾 朋友 一定愛 好好仔 來 決定 ， 因為 這張 票 代表 你 支持 政黨 的 價值 ， 佮 你 有 相合 無 ？ 有 相仝 無 ？
以前 有 這个 政見發表會 ， 攏是 候選人 ， 這馬 既然 有 政黨 票 ， 政黨 的 立場 毋著 愛 出來 辯論 ？ 更 需要 辦 政見 會 ， 抑是 辯論 會 ， 愛 予 逐家 知影 恁 這个 政黨 未來 ， 若是 入去 國會 ， 欲按怎 來 做 恁 的 政見 ， 方向 到底 是 啥 ， 這 足 重要 的 。

◎ 翻譯
華語 ： 選戰 打 得 如 火 如 荼 ， 「 一言一行 」 透過 媒體 與 實際 互動 …
臺語 ： 講話 行儀
kóng-uē kiânn-gî
﹡ 行儀 kiânn-gî ： 是 「 行為 」 的意思 。
『 言行 』 就是 講話 佮 伊 的 行為 。 行 kiânn ， 是 白話音 讀法 。
行儀 hīng-gî ： 行 hīng ， 是 「 品行 」 的意思 。 是 文言 音 讀法 。
仝款 這个 字 ， 一个 文言 ， 一个 白話 ， 意思 無仝款 。

華語 ： 能 夠 輕易 掌握 參選 人 的 動向 。
臺語 ： 聽好 了解 亻 因 的 意向
thìng-hó liáu-kái in ê ì-hiòng
﹡ 『 動向 』 → 意向 ì-hiòng
﹡ 聽好 thìng-hó ： 毋是 「 聽好 thiann-hó 」 。
意思 就是講 「 會使 、 會當 」 彼个 意思 ， 通好 按怎 。
毋過 ， 嘛有 另外 一種 用法 ， 是 咧 表示 「 攏好 、 攏好 」 的意思 。
例 ： 聽好 買 喔 。 → 「 攏會 當 買 」 的意思 。
「 聽 thiann 」 是 白話音 ， 「 聽 thìng 」 是 文言 音 。
例 ： 聽候 你 來 。 聽候 thìng-hāu ： 就是 「 等待 」 的意思 。

華語 ： 許多 人才 ， 要 經由 政黨 提名 方式 ， 進入 國會 。
臺語 ： 著愛 靠 政黨 提名 ，
tio̍h-ài khò tsìng-tóng thê-miâ ,
才 通 出頭 入國 會 。
tsiah thang tshut-thâu ji̍p kok-hue .
﹡ 「 著愛 」 按怎 ， 「 才 通 」 按怎 ： 這 是 一个 句型 ， 會當 按呢 用 。
例 ： 著愛 考試 ， 你 有過 關 ， 你 才 通 入 這个 學校 。
強調 「 著愛 tio̍h-ài 」 按怎 ， 一定愛 按怎 ，
才 通 tsiah thang ： 才會 當 按怎 的意思 。

華語 ： 不分 區 的 名單 ， 陸續 公布 。
臺語 ： 名單 長長短短 公佈
miâ-tuann tn̂g-tn̂g-té-té kong-pòo
﹡ 長長短短 tn̂g-tn̂g-té-té ： 有的 長 ， 有的 短
這馬 有的 人講 「 陸陸續續 」 ， 嘛是 會使 ， 對 華語 吸收 。
咱 臺語 就是 「 長長短短 」 。

華語 ： 引發 各界 高度 關注
臺語 ： 三等十二號 的 人
sann-tíng tsa̍p-jī-hō ê lâng
﹡ 各界 kok-kài ： 若欲 直接 按呢 ， 嘛是 有人 講 。
咱 古早 有 一个 詞 叫做 → 三等十二號 ， 有 幾種 無仝款 的 講法 。
﹡ 三等十二號 的 三 ( sann ) 是 白話音 ， 嘛有 人 用 文言 音 sam 的 講法 。
十二號 ， 嘛有 人講 是 「 二 號 」 → 三等二號 。
這个 意思 像 佮 「 三教九流 」 意思 仝款 ， 但是 小可 有 差別 。
咱 這馬 咧 講 「 三 等 ( 十 ) 二 號 」 攏是 咧 講 各種 無仝款 的 人 ， 無 特別 強調 是 啥物 ，
「 三 」 抑是 「 ( 十 ) 二 」 是 一个 概念 上 敢若 足濟 的意思 。 無 講 足 明確 一定 是 啥物 內容 。

華語 ： 公開 辯論 保障 小 黨參 政權 ， 能 更 讓 選民 了解 各 政黨 對於 將 推動 的 目標 與 願 景 。
臺語 ： 「 共 」 小 黨參 政 的 「 權利 顧 予 著 」
kā … … . kuân-lī kòo hōo tio̍h
﹡ 著 tio̍h ： 著 的 用法 足濟 種 ， 足 臺語 氣 。
顧 予 著 kòo hōo tio̍h ， 就是 有 顧著 。
拍 有著 phah ū tio̍h ， 就是 有 拍著 。
食 無著 tsia̍h bô tio̍h ， 就 是無 食著 。
綴 有著 陣 tuè / tè ū tio̍h tīn ， 就是 有 綴著 。

二 、 講予 你 知 ： 不分 區 立委
2008 年 以前 ， 咱 咧 選 立法委員 ， 就是 咱 彼个 選區 ， 足濟 人 出來 選 ， 而且 選出 來了 後 ， 彼个 選區 可能 有 幾若个 。 但是 彼 的時陣 ， 逐家 感覺 按呢 立法委員 人 傷濟 ， 所以 佇 2008 年 的時陣 有 做 一个 改變 。

◎ 2008 年 立委 新 選 制
＊ 單一 選區 兩 票 制
每一个 選區 ， 咱 咧 選 立法委員 的時陣 ， 是 愛 投 「 兩 票 」 。 到底 是 佗 兩 票 ？
＊ 區域 立委 票 佮 政黨 票
一票 是 投 予 區域 立委 的 票 ， 就是 選 人 的 ；
閣 一張 是 愛 投 予 政黨 ， 這張 是 選 黨 的 。
＊ 政黨 票選 不分 區 立委
政黨 票 就是 欲 提來 揀 不分 區 的 立法委員 。
咱 咧 選 咱 彼 區 的 區域 立法委員 ， 啥物人 上懸 票 ， 咱 彼 區 就 干焦 一个 區域 立委 。
其 它 的 就是 不 分區 立委 。
這 是 這馬 的 制度 。
＊ 立委 113 席 = 區域 73 席 + 不分 區 34 席 + 6 席 原住民
不分 區 的 立委 ， 到底 占 咱的 立法委員 有 幾 ％ ？
這馬 咱的 立法委員 ， 總共 有 113 个 ， 佇 過去 2008 年 以前 225 个 ， 減 半 了後 變 113 个 ，
這 113 个 內面 ， 有 73 个 是 區域 立委 ， 是 各地 逐家 選出 來 的 ， 一 區 干焦 一个 ，
總共 有 73 區 ， 所以 有 73 个 。
閣來 是 不分 區 ， 有 34 个 ， 閣有 原住民 有 6 个 。
所以 不分 區 的 立法委員 總共 有 34 个 ， 等 欲 予人 坐 。
到底 這 34 个 不分 區 ， 欲按怎 分 咧 ？ 這 就是 重點 。

◎ 34 席 不分 區 立委 按怎 分
彼 黨 講 伊 欲挃 ， 這 黨 嘛 講 伊 欲挃 ， 按呢 欲按怎 ？
這个 時陣 著愛 看 咱 頓 的 第二 張 票 ， 就是 政黨 票 ， 就是 選 黨 的 彼張 票 。
＊ 照 政黨 票 比例 順序 當選
按照 政黨 票 的 比例 ， 順序 當選 。
譬如 講 某一个 黨 ， 可能 政黨 票 內面 ， 提 超過 50 % ， 按呢 就是 34 席 的 50 % ， 就是 17 席 。
按呢 來 算 ， 看 幾 % ， 你 就 提著 34 席 內面 的 幾 席 。
＊ 5 ％ 的 戶橂
但是 逐家 愛 注意 ， 足濟 黨 的 ， 這 內面 有 一个 戶橂 ， 就是 你 這个 黨 一定愛 超過 5 ％ ，
才有 法度 來 分 ， 毋是 1 ％ 、 2 ％ 看 偌濟 ， 若是 無 超過 5 % ， 按呢 都 烏有去 ，
4 % 嘛是 烏有去 ， 1 席 都 分 袂著 。
＊ 不分 區 名單 代表 黨 的 價值 佮 理念
所以 每一个 黨 ， 亻 因 提出 亻 因 的 不分 區 名單 著 非常 重要 ， 有 媠氣 無
因為 選民 就是 欲 看 你 這个 黨 ， 提出來 的 不分 區 的 名單 ， 有 符合 選民 心目中 的 價值 無 ？
所以 這 是 代表 黨 的 價值 佮 理念 。
＊ 若 撤銷 黨籍 ， 資格 隨 無去
有 一項 代誌 ， 逐家 愛 注意 ， 雖然 不分 區 的 名單 列出 來了 後 ， 逐家 可能 足 佮意 佗一个 人 ，
但是 這 不分 區 的 代表 ， 亻 因 是 黨 共 提名 ， 才會 當做 立法委員 ， 伊 若是 去 夆 撤銷 黨籍 ，
伊 不分 區 資格 會 無去 。

◎ 需要 改進 的 欠點
這馬 改 按呢 ， 有好有䆀 。
好 的 所在 ， 是 以前 選 立法委員 ， 干焦會 當選人 ， 有當時仔 ， 你 會 講 我 是 欲 選 人 抑是 選 黨 ？ 我 是 欲 選 黨 抑是 選 人 ？
這馬 有 這款的 制度 了後 ， 咱 會當 你 佇 區域 立委 頂懸 ， 你 會使 選 人 ，
佇咧 政黨 票 ， 你 著 會當 選 黨 。 這 是 一个 好處 。
可是 伊 有 足濟 欠點 ， 這馬 逐家 嘛 當咧 討論 。

＊ 「 不分 區 席次 」 佔 國會 比例 傷低
各界 來看 攏是 按呢 ， 會 變做 一个 黨 的 意志 ， 當選 的 立法委員 傷少 ，
有 可能 區域 立委 傷濟 ， 提出來 的 政見 ， 可能 就 干焦 顧 伊 彼个 區域 。
有 這款的 問題 。
＊ 逐年 的 政黨 補助款 （ 過 3 % 就有 一票 五十箍 ）
這馬 逐年 政黨 的 補助款 ， 有人 咧 討論 。
因為 這馬 的 政黨 票 ， 愛 超過 3 % ， 才會 當 提著 政黨 補助款 。
這對 小 黨 來講 非常 不利 ， 因為 對 小 黨 ， 超過 3 % 是 足 懸的 戶橂 。
大 黨 真 簡單 就 提著 ， 一票 50 箍 ， 大 黨 本來就 已經 有 足濟 資源 ， 資源 閣 共 囥落 去 ，
大 黨 佮 小 黨 之間 的 距離 ， 就會 愈來愈 遠 。
＊ 過 5 % 才有 後 一擺 的 總統 提名 權
＊ 對 小 黨 真 不利
一个 制度 有好有䆀 ， 這 攏是 咱 逐家 愛 來 討論 的 。
佇咧 遮 嘛愛 提醒 逐家 ， 投票 愛 會記得 ， 投 區域 立委 以外 ， 咱 愛 共 政黨 票 頓 予 你 所 認同 的 彼个 政黨 。
希望 逐家 會當 透過 一擺 一擺 的 選舉 ， 予 咱 會 閣較 了解 這个 選 制 ， 到底 佗位 好 ， 佗位 無好 ， 是毋是 需要 改善 ， 這 就是 咱 民主 深化 的 過程 。

◎ 語詞
． 頓 票 tǹg-phiò ： 立委 的 部份 「 頓 tǹg 」 兩張 票 ， 區域 佮 政黨 票 。
頓印仔 的意思 。
． 終其尾 tsiong-kî-bué / bé ： 到 最後 按怎 的意思 。 足 臺語 氣 的 講法 。
到底 ， 終其尾 ， 每一个 政黨 會當 提著 幾个 不分 區 的 立委 ？
． 不分 區 put-hun-khu ： 這 攏是 簡單 的 漢字 ， 所以 直接 照 按呢 翻 。
若欲 講笑 ， 抑是 講 較 足 口語 的 ， 欲 講 不分 區 ， 就 講 蹛 海口 的 ，
蹛 海口 的 ， 就是 人 咧 講耍笑 ， 講 管 足 闊 的 ， 不 分區 立法委員 ，
顧 的 是 全國性 的 議題 ， 會當 貫徹 黨 的 意志 。
． 牢 tiâu ： 選 有 牢 ， 選 無 牢 ， 就是 這个 「 牢 」 。
掠牢牢 lia̍h-tiâu-tiâu
不分 區 ， 你 若 選 有 「 牢 」 ， 嘛無一定 會 足 「 牢 」 ， 愛 看 佮 政黨 會合 袂合 ，
因為 伊 是 透過 政黨 的 推薦 ， 毋是 選 牢 就是 穩觸觸 。
． 穩觸觸 ún-tak-tak
． 拍出籠外 phah-tshut-láng / lâng-guā ：
不分 區 立委 若是 佮 政黨 無 對同 ( tuì-tâng ) ， 結果 就會 予 拍出籠外 ，
你 就會 失去 立委 的 位 ， 這个 資格 。
籠 láng ， 抑是 籠 lâng ， 這字 足濟 音 ， 就是 這个 意思 ，
共伊 淘汰 ( tô-thài ) ， 若像 咧 揀 果子 ， 規 籠 的 果子 ， 共 一寡 無 講 蓋 好看 的 ，
抑是 講 爛去 的 ， 你 會 共 「 拍出籠外 」 。
． 媠氣 suí-khuì ：
每一个 政黨 ， 這馬 提出來 不分 區 的 名單 ， 一定愛 媠氣 ， 若無 ， 人 袂 共 政黨 票 投 予 你 。
． 對同 tuì-tâng ： 有 對同 ， 抑是 無 對同 ， 就是講 有合 ， 無合 這種 意思 。
． 差大碼 tsha tuā-bé ： 差 足濟 的意思 。

三 、 看戲 齣 ( hì-tshut ) 講臺 語
◎ 精差 無 刣豬倒羊 爾
Tsing-tsha bô thâi-ti tó-iûnn niâ .
． 精差 tsing-tsha ： 就是講 「 兩項 差 偌濟 」 的意思 。
例 ： 你 佮 伊 的 講法 ， 無啥 精差 。 就是講 無啥物無仝 的意思 ， 精 差無濟 。
精差 是 動詞 ， 嘛有 人 當做 名詞 咧 用 。
． 精差 無 刣豬倒羊 爾 ： 意思 就是 足 豐沛 、 足 腥臊 ， 著 閣 刣豬 ， 刣 羊 ，
但是 無用 兩个 刣 ， 小可 變 一下 ， 予 羊仔 倒落去 ， 就是 欲 共 刣 矣 。
足 豐沛 的 ， 干焦 差 無 刣豬倒羊 按呢 爾 。
例 ： 你 今仔 欲 請人客 ， 攢 甲是 偌 豐沛 ？ 共 咱 講一下 。
精差 無 刣豬倒羊 爾 啦 ！

◎ 莫 踮遐 袂曉 泅水 牽拖 水 掣 。
Mài tiàm / tàm hia bē / buē-hiáu siû-tsuí khan-thua tsuí tshuah .
明明 是 家己 袂曉 泅水 ， 閣 牽拖 人 水傷 掣流 ( tshuah-lâu ) 。
． 掣 tshuah ： 掣流 ， 足 急 的 水 咧 流 ， 規个 掣 落來 。
． 泅水 siû-tsuí ： 游泳 的意思 ， 咱 以早 無咧 講 「 游泳 」 ， 攏 講 泅水 。
． 牽拖 khan-thua ： 就是 攏 別人 的 責任 ， 攏 毋是 家己 的 問題 ，
攏 別人 的 毋著 。
例 ： 這个 人 伊 真正 足𠢕 牽拖 的 。

2019 . 12 . 26 《 臺語 講 世事 》 ： 世界 愛 滋 日
咱人 類 一定愛 面對 的 問題 ， 號做 「 愛 滋 」 ， 因為 12 月 的 頭一工 ， 就是 「 世界 愛 滋 日 」 。
一 、 看 新聞 講臺 語 ： 愛 滋 嬰仔 繪本 ， 有 關心 無 歧視
◎ 翻譯
華語 ： 他 心裡 其實 很 潔 淨
臺語 ： 伊 的 心肝 真 清氣相 tshing-khì-siùnn ， 真 清氣 。
﹡ 咱 有 一个 詞 叫做 「 樣相 iūnn-siùnn 」 ， 就是 「 啥物 形 」 按呢 ， 一个 形態 、 形體 。
相 siùnn ： 彼个 款 ， 彼个 樣相 。
癩 疒 哥 相 thái-ko-siùnn 、 歹看相 、 好看相 ，
咱 是 較 罕 咧 用 其 它 的 詞 ， 其實 是 會使 ， 照 這个 規則 。
﹡ 生相 senn / sinn-siùnn ： 『 生 肖 』 ， 鼠牛虎兔 這 … 。
例 ： 請問 你 是 相 ( siùnn ) 啥 ？ 你 是 相 牛 ？ 抑是 相 鼠 ？
就是 愛用 「 相 siùnn 」 這字 。
有人 會 講 「 你 姓 ( sènn / sìnn ) 啥 ？ 」 我 講 我 姓 許 ， 我 姓 陳 。
毋是 ， 是 欲 問 十二 項 啥物 ， 結果 才知 是 欲 問 「 十二生相 」 。

華語 ： 會 敵對 他 ， 愛滋病 很 多 人 會 排斥 他 。
臺語 ： 佮 伊 做對頭
kah i tsò / tsuè tuì-thâu
﹡ 做對頭 tsò / tsuè tuì-thâu ： 就是 徛佇 咧 伊 的 對面 。 會使 按呢 講 。
﹡ 對頭 tuì-thâu ： 有 各種 的 用法 。
對頭誤 tuì-thâu-gōo ： 意思 就是講 雙爿 攏 耽誤著 。 誤 ： 耽誤 。
對頭風 tuì-thâu-hong ： 對對 面 吹來 的 風 ， 就是 搢風 ( tsìnn-hong ) 。
對頭親 tuì-thâu-tshin ： 兩个 誠 親 彼種 的 。

華語 ： 這 個 病毒 受 到 媽媽 的 感染
臺語 ： 帶 阿母 過 予 伊 的 病毒
tài a-bú kuè hōo i ê pēnn / pīnn-to̍k
﹡ 帶 tài ： 帶 啥物 病毒 、 帶病 ( tài-pēnn / pīnn ) 、 帶身命 ( tài-sin-miā ) ，
這 攏 較強 調 慢性 、 慢性病 ， 抑是 講 較 歹 治 ， 歹 根本 好離 彼種 。
例 ： 帶 財 tài-tsâi 、 帶衰 tài-sue 。
﹡ 紮 tsah ： 你 有 紮錢 無 ？ Lí ū tsah tsînn — bô ?
華語 是 『 帶 』 ， 咱 臺語 是 「 紮 」 。
﹡ 過 kè / kuè ： 意思 是 穢 ( uè / è ) 予 伊 ， 傳染 的意思 。

華語 ： 吸毒 過量
臺語 ： 食毒 過頭 曲去
tsia̍h-to̍k kuè-thâu khiau – khì
﹡ 毒 是 用 「 食 」 的 ， 毋是 用 「 欶 suh 」 的 ， 食毒 有 足 濟種 方式 ，
毋是 干焦 用 喙 食 的 ， 可能 用 鼻仔 欶 的 ， 抑是 用 注 的 攏有 。
咱 臺語 內面 有 足濟 物件 用 「 食 」 的 ：
食薰 tsia̍h-hun 、 酒 tsiú 、 咖啡 ka-pi 、 茶 tê 。

華語 ： 讓 寶 寶 成為 孤兒
臺語 ： 無爸 無 母 做 孤子
bô pē bô bú tsò / tsuè koo-tsú
﹡ 孤子 koo-tsú ： 文言 的 講法 ， 咱 可能 較 捷 聽著 「 孤兒 koo-jî / lî 」 ，
以早 嘛有 「 孤子 」 的 講法 ， 是 「 無爸 無 母 」 的意思 。
毋是 讀做 「 孤囝 koo-kiánn 」 ， 厝內面 干焦 生 一个 後生 。
抑是 「 孤查某囝 koo-tsa-bóo-kiánn 」 生 一个 查某囝 爾 。

華語 ： 有 一對 美國 來 的 夫妻
臺語 ： 一對 美國 翁仔姐
tsi̍t tuì Bí-kok ang-á-tsiá
﹡ 翁仔姐 ang-á-tsiá ： 這 是 其中 一種 講法 。
「 姐 tsiá 」 是 咧 講 女性 。 咱 一般 是講 「 翁仔某 ang-á-bóo 」 。
例 ： 臺南 有 一个 「 十二 婆姐 」 。
「 抾囝 姐 khioh-kiánn-tsiá 」 、 「 抾囝姆 khioh-kiánn-ḿ 」
就是 咧 講 「 產婆 sán-pô 」 。

二 、 講予 你 知 ： 世界 愛 滋 日
對 1988 年 開始 ， 每 一年 12 月頭 一工 ， 已經 夆 定做 「 世界 愛 滋 日 」 ， 就是 希望 透過 這工 ， 予 各界 全世界 的 人 ， 會當 閣較 了解 這種 病 ， 當然 嘛欲 對 這寡 得著 這个 病 來過 身 的 人 ， 來 共 哀悼 。
◎ 愛 滋 對 世界的 影響
＊ 12 / 1 世界 愛 滋 日 ： 認捌 、 哀悼
每 一年 12 月頭 一工 ， 就是 「 世界 愛 滋 日 」 。
佇咧 這工 ， 咱 欲來 認捌 這種 病 ， 有 閣較 正確 的 認捌 ， 而且 欲 對 這寡 因為 愛 滋 來過 身 的 人 ，
來 做 哀悼 ( ai-tō ) 。
＊ WTO 推測 2020 年 上 傷重 ： 心血管 、 鬱卒 病 、 愛滋病
這 愛滋病 到底 有 偌 嚴重 ？
根據 WTO 咧 講 ， 講 2020 年 咱人 類 的 社會 ， 上蓋 傷重 的 三 種 病 ： 心血管 的 病 、 鬱卒 病 、 愛滋病 。
＊ 1980 年 到今 ， 超過 3500 萬人 死亡
對 1980 年 到今 2019 年 ， 已經 超過 3500 萬人 因為 這个 愛 滋 死亡 。
＊ 無 治好 離 的 辦法 佮 疫苗 ( i̍k-biâu )
雖然講 這 20 、 30 年 以來 ， 已經 有真濟 改善 ， 無 以前 遐爾仔 嚴重 ，
但是 到今 ， 猶是 無 會當 治好 離 的 辦法 ， 佮 疫苗 。

◎ 啥物 是 愛 滋
這 值得 咱 逐家 來 注意 的 這種 病 ， 到底 是 啥物 ？
＊ 後天 免疫 ( bián-i̍k ) 不全 症候群 （ AIDS ）
AIDS 漢字 寫做 「 愛 滋 」 ， 逐家 愛 共 讀做 「 É – ts 」 ， A 、 I 、 D 、 S ，
是 四个 英文 字頭 一个 字母 共 拼 起來 ， 就是 後天 （ 毋是 伊 生成 的 ） 、
免疫 、 不全 、 症候群 ， 這 四个 英文 字 合起來 ， 就是 號做 AIDS 。
＊ 人類 免疫 不全 病毒 （ H I V ）
是按怎 會得 著 AIDS ？ 這 是 因為 有 一種 病毒 ， 若 去 予 伊 染著 ，
伊 就會 害 你的 免疫系統 一直 低落 來 ， 這種 病毒 號做 H I V 。
H I V 仝款 是 幾个仔 英文 字頭 一个 字母 ， 人類 、 免疫 不全 、 病毒 。 這 是 一種 病毒 。
＊ H I V 破壞 免疫系統 ， 變做 會 穢人
得著 這个 病毒 ， 無一定 都 表示 會 染著 AIDS 這種 病 。
若是 有 HI V 的 病毒 ， 若是 得著 了後 ， 按照 醫生 的 指示 好好 控制 ， 嘛無一定 會得 著 AIDS 。
＊ 穢著 了 夯起來 成做 愛 滋
因為 這个 病毒 ， 若是 穢著 了後 ， 有 九成 才會 夯起來 做 AIDS 。
＊ HI V-1 九成 會 夯 、 HI V-2 無啥 病症
這種 病毒 有 兩種 ， 一種 是 HI V-1 ， 一種 是 HI V-2 。
HI V-2 這馬 佇 非洲 較濟 ， 無啥物 症頭 ， 主要 咱 咧 講的 是 HI V-1 ，
若是 去 穢著 HI V-1 ， 九成 會 夯起來 變做 AIDS ， 但是 無一定 會 。
所以 咱 會當 共 AIDS 看做 是 一个 慢性病 。

◎ 按怎 治療 佮 防治
病毒 會 穢人 ， 所以 逐家 都 真 煩惱 ， 毋知 到底 是 啥物 情形 ， 會 去 穢著 。 因為 逐家 對 到底 按怎 去 穢著 ， 無真 了解 ， 對 AIDS 這種 病 有 種種 的 誤解 。 若 得著 HI V 的 人 欲按怎 來 治療 ？
＊ 用 雞尾酒療法 共 押 咧 ， 看做 慢性病
這馬 有 一種 足有 名 的 治療 的 方法 ， 號做 「 雞尾酒療法 」 。
為啥物 號 這个 名 ？ 伊 有 一个 正式 的 名 ， 但是 足 長 ， 而且 咱 若 看 ， 可能 嘛 看無 ，
因為 治療 的 方式 ， 佮 做 「 cocktail 」 雞尾 酒 的時陣 ， 有淡薄仔 成 ，
所以 逐家 攏共 伊 叫做 是 「 雞尾酒療法 」 。
這種 療法 會 共 HI V 押 咧 ， 會當 共 看做 是 一種 慢性病 ， 無一定 會 變做 AIDS 。
＊ 帶病 毒 的 體 液 ( thé-i̍k ) ， 接觸 黏膜 、 皮膚 成 空
HI V 這个 病毒 ， 毋是 日常 的 接觸 ， 就會 去 予 穢著 ， 譬如 汗 、 目屎 等等 ，
目前 並無 非常 明確 的 統計 ， 是 啥物款 的 物件 才會 去 穢著 ？
愛 有 帶 HI V 病毒 的 體 液 ， 才會 去 穢著 。
＊ 安全性 行為 、 血 ， 會 穢 的 器具 ， 莫 公家用
體 液 包括 ： 血 、 查埔人 的 潲 、 查某人 的 白帶 ， 抑是 母奶 等等 ， 這寡 攏是 體 液 ，
所以 愛 透過 帶病 毒 的 體 液 ， 才會 去 穢著 。
抑無 ， 就是 接觸著 有病 毒 的 黏膜 ( liâm-mo̍oh ) ， 皮膚 有成 空 的 所在 ，
這 攏會 去 穢著 ， 普通時仔 是 絕對袂 。
欲按怎 來 防治 ？
咧 做 性 行為 的時陣 ， 愛 有 安全 的 措施 ， 莫 佮 人 公家用 一寡 會 沐著 血 的 器具 。
＊ 莫 予 愛 滋 歹名聲 、 提高 治療 比例
上重要 的 ， 咱 莫 予 愛 滋 ( AIDS ) 歹名聲 ， 莫 有無 正確 的 概念 ， 會 予 染著 AIDS 的 病人 ，
心理 壓力 傷大 ， 重點 應該 是 提高 治療 比例 ， 這 才是 咱人 類 應該 愛 做的 代誌 。

◎ 語詞
． 哀悼 ai-tō ： 是 足 古早 以前 就有 咧 用 的 詞 ， 咱 本來 就有 這个 詞 。
毋是 受 華語 影響 。 《 臺 日 大 辭典 》 就有 收 這个 。
． 好離 hó-lī ： 完全 好 的意思 。
例 ： 這个 病 無好 離 的 藥仔 。
無法度 來 治 這个 病 的 藥仔 ， 猶未 發明 ， 猶未 產生出來 。
離 lī ： 完全 的意思 。 例 ： 你 這 飯 食 予 「 離 lī 」 。
咱 一般 可能 會 有 足濟 人 用 三 字 連 音 詞 去 講 ， 離離 離 ，
這 是 較 特殊 的 三 連 音 變調 ， 其中 的 一款 。
例 ： 我的 胃病 完全 好離 矣 。
病症 方面 攏 會當 用 。
若欲 講 無好 的 關係 ， 修復 到 好 ， 嘛是 會使講 。
例 ： 亻 因 兩个 關係 已經 好離 矣 。
已經 好離 ， 就是 比 已經 好矣 ， 加 足 離 的 。 較 強調 完全 。
． 免疫 bián-i̍k ： 讀音 的 問題 ， 這 是 文言 音 。
免疫系統 bián-i̍k hē-thóng
． 夯 giâ ： 得著 這个 病毒 ， 若 「 夯 giâ 」 起來 ， 伊 都 變 AIDS 。
咱 一般 可能 會 講 「 發作 huat-tsok 」 ， 咱 臺語 口語 講法 → 夯 。
病 夯起來 ， 就是 有一寡 症頭 出來 。 病 是 用 夯 的 ， 夯起來 。
例 ： 伊 規个 脾氣 夯起來 。 這 嘛是 會使 用 。
． 押 ah ： 意思 是 控制 ( khòng-tsè ) ， 共 押 牢咧 。
例 ： 用 這種 藥仔 來 共 這个 病 押 咧 。
壓 ( ah ) 落去 。
． 體 液 thé-i̍k ： 這 是 讀音 的 問題 。
． 潲 siâu ： 可能 逐家 較 無熟似 漢字 ， 這 漢字 是 逐家 整合 用 這字 來 寫 。
就是 這个 音 「 潲 siâu 」 ， 咱 毋免去 禁忌 ， 是無 正面 負面 的 詞 。
伊 就是 一項 物件 。
因為 咱 臺灣人 定定 有 幾个仔 字 ， 會 感覺 歹勢歹勢 ，
潲 都是 一種 咱 身軀 內面 出來 的 物件 ， 是 足 普通 體 液 的 一種 。
． 白帶 pe̍h / pi̍k-tài ： 佮 潲 仝款 ， 攏是 咱 日常生活 應該 攏會使 講出 喙 。
可能 因為 「 潲 」 有 予人 提來 做 罵人 的 用途 ， 予人 感覺 有 禁忌 。
例 ： 無臭無潲 bô-tshàu-bô-siâu ： 嘛毋是 咧 罵人 。
例 ： 毋成 潲 m̄-tsiânn-siâu ： 有人 咧 罵人 。
啥潲 siánn-siâu / sánn-siâu ： 火星文 → 三 小 。
． 黏膜 liâm-mo̍oh ： 這 是 讀音 的 問題 。
． 成 空 tsiânn-khang ： 毋是 「 成 空 sîng-khong 」 。
成 空 ， 就是 「 有空 」 。
例 ： 這个 代誌 已經 「 成 tsiânn 」 矣 。 這个 計畫 已經 「 成 」 矣 。
按呢就 表示 講 已經 成功 ， 抑是 已經 有 做 矣 ， 彼个 意思 。
成 tsiânn 後壁 加 「 空 khang 」 ， 就是 有 彼个 空 ， 出現 彼个 空 。

三 、 看戲 齣 ( hì-tshut ) 講臺 語
◎ 法律 探 理 無 探親
Huat-lu̍t thàm lí bô thàm tshin .
． 探 thàm ： 探究 thàm-kiù 、 探索 thàm-soh 、 探討 thàm-thó 彼種 意思 。
這个 意思 有 另 一種 講法 ， 咱 定定 咧 講 ， 就是講 …
＊ 法律 講理 無 講情 。
Huat-lu̍t kóng lí bô kóng tsîng .

◎ 佇 我 人生 行到 無尾巷 的時陣
Tī guá jîn-sing kiânn kàu bô-bué / bé-hāng ê sî-tsūn
． 無尾巷 bô-bué / bé-hāng ： 因為 誠濟 人 可能 毋知影 『 死 巷 』 欲按怎 講
咱 臺語 是講 「 無尾巷 」 。
影片 內底 的 字幕 是 「 走投無路 」 ， 「 行到 無尾巷 」 較 口語 。
