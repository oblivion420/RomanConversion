2018 . 08 . 09 《 臺語 講 世事 》 ： 臺語 火星文
一 、 看 新聞 講 臺語 ： 洗身軀\se2-sin1-khu1/sue2-sin1-khu1\
◎ 宜蘭 偏 漳 腔 洗渾軀\se2-hun5-su1\ ： 毋是 洗 魂 舒 ， 這 是 臺語 火星文 。
渾軀\hun5-su1\ ， 規个 身軀 ， 是 文 的 講法 。

＊ 翻譯
1 . 華語 ： {冬天 冷颼颼 ， 洗洗 溫泉} 。
臺語 ： 寒天 冷吱吱 ， 來 浸溫泉\tsim3-un1-tsuann5\、浸磺水 。
﹡ 袂當 講 泡\phau3\ 溫泉 ， 咱 是 用 浸\tsim3\ 的 ， 嘛毋是 用 洗 的 。
﹡ 溫泉 有 兩種 講法 ， 溫泉 是 對 日語詞\lit8-gi2-su5/jit8-gi2-su5\ 過來 的 ， 磺水 是 真 傳統
在地 的 講法 。
﹡ 為啥物 袂當 講 泡 溫泉 ？
一 是 華語 的 用法 ，
第二 ， 泡 佇 咱 臺語 的 意思 內底 ， 是 你 浸 佇 啥物 物件 內底 了 ，
會 產生 一个 變化 的 過程 ， 按呢 才是 泡 。 就是 共 水 沖 落去 了後 ，
伊 會 產生 一寡 變化 ， 譬如 講 泡 牛奶 、 泡 咖啡 、 泡 茶 。
所以 ， 愛 講 浸溫泉 ， 洗溫泉 嘛是 會使 ， 袂使講 泡 溫泉 。

2 . 華語 ： {整個 人 暖 起來} 。
臺語 ： 規个人 燒烙 起來|kui1-e5-lang5 sio1-lo7 khi2-lai5|

{暖 起來} 就是 燒烙 起來 。 這个 詞 閣 共 抾 轉來 用 。

3 . 華語 ： {洗澡} 。
臺語 ： 除了 宜蘭 洗渾軀\se2-hun5-su1\ 以外 ， 咱 一般 講
洗身軀 、 洗浴\se2-ik8/sue2-ik8\ 。
佇 浴間仔 內底 洗浴 。
洗身軀 的 所在 ： 洗身軀間 。

4 . 華語 ： {大家 習慣 都 說}
臺語 ： 逐家 攏 慣勢 講|tak8-ke1 long2 kuan3-si3 kong2|
會當 直接講 ： 慣勢 講 …
﹡ 慣勢 毋是 習慣 顛倒 過來 的 ， 習慣 是 名詞 的 用法 ，
 慣勢 是 動詞 的 用法 ， 佇 咱 臺語 內底 ， 習慣 是 名詞 。
﹡ 慣勢 按怎 、 慣勢 做 啥物代誌 。 我 有 按怎 按怎 的 習慣 ，
毋過 我 攏 慣勢 按怎 按怎 。 這 兩个 詞 逐家 愛 分 予 清楚 。
﹡ 勢 有 si3 佮 se3 兩个 音 ， 咱 若 咧 講 彼號 啥物 所在 ，
一般 會 講 啥物 東勢\tang1-si3\ 、 南勢\lam5-si3\ 、 北勢\pak4-si3\ ， 嘛 有人 講 歹勢\phainn2-si3\ 呢 ！

5 . 華語 ： {婆婆媽媽 耳熟能詳}
臺語 ： 較 有歲 的 攏 真 熟似|khah4 u7-hue3 e5 long2 tsin1 sik8-sai7/khah4 u7-he3 e5 long2 tsin1 sik8-sai7|
﹡ 莫講 性別 ， 其實 咱 是講 較 有歲 的 ， 當然 毋是 講 足 老 的 意思 ，
所以 咱 用 較\khah4\ 按呢 ， 較 有歲 的 ， 淡薄仔 較 有歲 的 。

6 . 華語 ： (民眾 一 聽 霧煞煞}
臺語 ： 民眾 聽甲 霧嗄嗄|bin5-tsiong3 thiann1-kah4 bu7-sa3-sa3|
﹡ 足濟 疊詞 其實 彼 兩 字 ， 有當時仔 是 形容 聲音 ， 形容 啥物 物件 ，
無一定 是 漢語 的 物件 ， 所以 你 欲 揣 講 真 適當 的 漢字 來 寫 ， 有當時仔 真僫 揣 。
﹡ 若是 欲 寫 煞 ， 伊 干焦有 suah4 佮 sannh4 的 音 ， 伊 無 sa3 的 音 。

7 . 華語 ： {洗 得 一身 舒暢}
臺語 ： 洗 甲 規身軀 感覺 足 四序 爽快|se2 kah4 kui1 sin1-khu1 kam2-kak4 tsiok4 su3-si7 song2-khuai3/sue2 kah4 kui1 sin1-khu1 kam2-kak4 tsiok4 su3-si7 song2-khuai3/se2 kah4 kui1 sing1-khu1 kam2-kak4 tsiok4 su3-si7 song2-khuai3/sue2 kah4 kui1 sing1-khu1 kam2-kak4 tsiok4 su3-si7 song2-khuai3|

二 、 講予 你 知 ： 臺語 火星文
◎ 語 佮 文 是 無仝款 的 。
＊ 咱 節目 字卡 的 呈現 方式 ： 攏是 以 臺語 漢字 、 臺語 羅馬字 ， 算是 漢羅濫 的 方式
來 呈現 ， 而且 用 的 攏是 教育部 《 教典 》 內面 的 標準 字 。 每 一 集 的 字卡 ，
阮 攏 足 斟酌 、 真 認真 咧 校正 ， 就是 希望 予 逐家 一个 標準化 的 感覺 。 因為 臺語 ，
雖然 咱 自細漢 就 會曉 講 ， 但是 你 欲 共 寫出來 ， 咱 是 自細漢 攏 毋捌 學過 。
頭一个 ， 欲 提醒 講 咱 會使 看 節目 字卡 呈現 的 方式 ， 是 漢羅濫\han3-lo5-lam7\ 。

◎ 臺語 火星文 是 啥物 ： 火星文 到底 是 啥物 物件 ？
＊ 用 倚音\ua2-im1\ 的 符號 、 數字 來 表達
咱 欲 用 一个 字詞 的 時陣 ， 是 去 掠 另外 一个 語言 伊 倚音 的 符號 ， 抑是 數字 來 表達 。
＊ 呈現 趣味 抑 心適
有人 講 火星文 就是 會當 表現 一種 心適 ， 抑是 趣味 的 感覺 ， 這 無啥物 毋好 啊 ！

＊ 臺語 火星文 的 例
火星文 臺語 漢字 臺語 羅馬字 （ 簡稱 ： 臺羅 ）
． 歐 北 共 烏白講\oo1-peh8-kong2\
． 促 咪 趣味\tshu3-bi7\
． 母湯 毋通\m7-thang1\
． 呷 奔 食飯\tsiah8-png7\
． 青菜 凊彩\tshin3-tshai2\
註 ： 青菜 按 華語 唸 是 菜蔬 的意思 ， 遮 是 借 音 表達 凊彩 

◎ 火星文 的 問題
＊ 書面 意思 照 華語 讀 袂通 ： 咱 拄才 看 彼 的 歐 北 共 三个 字 合起來 ，
咱 就 毋知影 伊 是 啥物 意思 。
＊ 用 華語音\hua5-gi2-im1\ 讀 ， 聯想 相關 的 臺語詞\tai5-gi2-su5/tai5-gu2-su5/tai5-gir2-sir5\
＊ 臺 、 華語音 結構 無仝 ， 表達 有限 制 ：
譬如 拄才 的 歐 北 共 ， 華語 是 ㄡ ， 臺語 是 烏\oo1\ ；
 趣味 的 時陣 ， 華語 是 咪 ㄇ 一 臺語 是 味\bi7\ 的 音 ，
華語 無法度 完全 來 表達 咱 臺語 的 音 ， 就是 講 完全 揣袂著 仝 音 的 字 來 表達 ，
所以 講 這種 表達 有 限制 。
＊ 毋是 規範化\kui1-huan7-hua3\ 的 書面 文字 ， 無 系統性 ： 若是 一个人 真正 欲來 學 臺語 的 時陣 ，
伊 會 感覺 講 臆 這 嘛 臆 毋著 ， 臆 彼 嘛 臆 毋著 ， 有的 人 按呢 寫 ， 有的 人 按呢 寫 ，
就 無法度 認真 來 學習 。

◎ 臺語 標準化 、 一致化\it4-ti3-hua3\ 的 要緊
＊ 語言、文字 的 分別 ： 語言 是 自然 生成 的 物件 ， 咱 自細漢 用 聽 的 ， 咱 可能 就 會曉 講 ，
但是 欲 叫 你 共 臺語 寫落來 ， 因為 咱 自細漢 毋捌 學過 ， 學校 嘛無 認真 咧 教 ， 所以 自然
就是 袂曉 ， 這 就是 語言 佮 文字 的 無仝款 。
所以 ， 有 真濟 人 講 我 足 會曉 講 臺語 ， 這馬 你 講 欲 共 臺語 書寫 標準化 ， 伊 無 贊成 ，
因為 伊 看無 ， 這 其實 是 一種 偏見 ， 因為 咱 自細漢 就 毋捌 學過 。
＊ 會曉 講 的 嘛愛 學 ， 才 會曉 讀 ：
這點 咱 就愛 共同 來 拍拚 ， 希望 政府 、 規个 社會 對 這點 有 閣較 濟 的 認同 。
若是 講 一个 語言 ， 會當 好好仔 共伊 寫出來 ， 按呢 毋才 湠 會 開 ， 才 留 會 長 ， 才袂 走音 去 。
＊ 初學者 袂 困擾 ： 若是 一致化 了後 ， 初學者 就 袂 困擾 。
＊ 伍佰 《 釘仔 花 》 的 例 ： 伍 佰 幾若 年前 有 一張 專輯 號做 《 釘仔 花 》 ，
這張 專輯 是 臺語 的 專輯 ， 伍佰\Goo7-pah4\ 就 共 逐家 講 ， 以前 伊 袂曉 寫 臺語 的 時陣 ，
攏愛 避開 一寡 伊 袂曉 寫 的 字 ， 但是 這馬 伊 以 這个 標準化 的 方式 來 寫 臺語 了後 ，
一寡 較 活跳跳 的 字 ， 伊 攏 會當 用 佇 歌詞 內面 。
＊ 學習 臺語文 的 資源
你 若欲 學 臺語文 ， 有 足濟 資源

◎ 網路 的 臺語文 資源
＊ 民報 ： 臺語 世界
＊ 李江却 臺語 文教 基金會 ： 一個月 出 一擺 的 《 臺文 通訊 bong1 報 》
＊ (Ｆ Ｂ) 粉絲 專頁 ： 世界 臺 Se3-kai3 Tai5 、 失控 的 臺語課 … 等 專頁
＊ 你 若 認真 看 咱的 《 臺語 講 世事 》 嘛 會當 學著 真濟
這 就是 今仔日 共 逐家 講 的 臺語文 書寫 標準化 的 重要性 。

◎ 語詞
． 漢字\han3-ji7/han3-li7\
． 羅馬字\lo5-ma2-ji7/lo5-ma2-li7\
． 白話字\peh8-ue7-ji7/peh8-ue7-li7\
． 漢羅濫\han3-lo5-lam7\
． 漢羅合用\han3-lo5-hap8-iong7\

＊ 臺 、 華語 仝 字 無仝 意思 e5
． 垃圾\lah4-sap4\ ： 仝款 意思 的 足 驚人\kiann1-lang5\ ， 足 癩\thai2-ko1\ 的，
有 幾若 種 程度 ， 小可仔 有 精差 ， 但是 攏是 垃圾 的 意思 。
． 斟酌 tsim1-tsiok4 ：
你 愛 較 斟酌一下 。 意思 是 你 可能 愛 較 “ 細膩 “ 抑是 愛 較 注意 啥物代誌 。
華語 的 {斟酌} ， 咱 臺語 愛 節 一下 ， 程度 較大 抑是 較 細 。 
． 大家\ta1-ke1\ ： 華語 佮 臺語 用 漢字 的 狀況 無仝 。

＊ 華語 無 濁音\lo5-im1\ 、 入聲\jip8-siann1/lip8-siann1\
火星文 無法度 去 寫 真濟 臺語 的 字 ， 因為 可比 講 華語 無 濁音 ， (ｂ) 、 (ｇ) 、 (ｚ) 這種 攏 無 ，
 入聲 四 款 無仝 喙型\tshui3-hing5\ 的 入聲 嘛 攏 無 ， 若 拄著 彼款 字 的 時陣 ， 當然 火星文 凊彩 掠 ，
𪜶 認為 敢若 倚音 的 字 提來 用 ， 結果 攏 走音 。

． 憢疑\giau5-gi5\
． 壓力\ap4-lik8\
親像 這種 字 ， 根本 火星文 無法度 寫 ， 你 欲 去 揣 一个 華語 的 詞 來 鬥 ， 揣無 ， 就 揣 一个 較 近的 ，
但是 根本 就 走音 去 ， 這 就是 火星文 上大 的 問題 ， 咱 就是 希望 講 寫起來 ， 會當 共 音 留 落去 ，
結果 留 毋著去 ， 有當時仔 ， 連 意思 嘛 走精 ，
親像 凍 蒜 ， 你 用 冷凍 的 蒜頭 ， 彼 有 啥物 意思 ？
 凍 蒜 就是 彼 兩 字 當選 ， 臺 華 共 用 。

三 、 看 戲齣\hi3-tshut4\ 講 臺語
◎ 這款 代誌 予 伊 主意 就好|tsit4-khuan2 tai7-tsi3 hoo7 i1 tsu2-i3 to7-ho2|
． 這句 是 欲 看 主意\tsu2-i3\ ， 這馬 主意 逐家 攏 袂曉 用 ， 大部份 攏 講 決定 、 做主 。
 做主\tso3-tsu2\ 嘛 會使 ， 毋過 ， 主意 嘛是 一種 講法 。
． 這个 主意 和 華語 的 主意 是 無仝款 的 用法 ， 所以 咱 嘛愛 注意\tsu3-i3\ 一下 。
． 主意\tsu2-i3\、 注意\tsu3-i3\ ， 無仝 字 ， 無仝 意思 。

◎ 風聲嗙影 無一定 是 真的|hong1-siann1-pong3-iann2 bo5-it4-ting7 si7 tsin1-e5|
． 這 四字 算是 臺語 的 俗語 風聲嗙影 ， 可能 小可 有 感覺 一个 風 的 聲 ， 小可 眼著 一个 影 ，
這 無一定 是 事實 的 代誌 。

◎ 先 得 先 ， 後 得 後|sing1 tit4 sing1 , hio7 tit4 hio7|
． 萬項 代誌 攏有 一个 前後 ， 較 先 到位 ， 較 慢 到位 的 順序 ， 咧 強調 講 啥物代誌 攏 應該
照 彼號 順序 。 若是 換做 較 無形 講 ， 就是 所謂 倫理 這方面 。

#慧盈# 老師 提醒 逐家 ， 咱 臺語 已經 有 書寫 系統 ， 咱 毋通 閣 用 火星文 來 表達 矣 ， 無 ， 咱 臺語 流傳 落去 ， 錯誤 會 愈來愈 濟 。

2018 . 08 . 16 《 臺語 講 世事 》 ： 家庭 暴力
一 、 看 新聞 講 臺語 ： 家庭 暴力
＊ 翻譯
1 . 華語 ： 努力 安撫
臺語 ： 骨力 咧 共 安搭|kut4-lat8 leh4 ka7 an1-tah4|
拚勢 咧 共 安搭|piann3-se3 leh4 ka7 an1-tah4|

﹡ 骨力 你 欲 共 換做 其 它 類似 意思 的 詞 ， 嘛是 會使 。 親像 有的 人 可能 想講
敢會當 講 拍拚 ？ 但是 拍拚 佇 遮 有較 奇怪 。
有的 可能 會當 用 拚勢\piann3-se3\ ， 意思 是 想盡辦法 ， 真 拚命 欲 共伊
做 啥物 安搭 的 動作 ， 可能 拚勢 猶閣 勉強 會使 ， 啊 若 拍拚 就 較 奇怪
用 佇 遮 ， 雖然 意思 可能 差不多 ， 毋過 愛 看 是 咧 講 啥物代誌 ， 抑是 啥物 狀況 。
（ 註 ： 拚勢\piann3-se3是 根據 《 教典 》 ，
影片 內底 ， #豐惠# 老師 的 發音 是 拚勢\piann3-si3\ 。 ）

﹡ {安撫} 就是 安搭\an1-tah4\ 
﹡ 搭\tah4\ 就是 嬰仔 共伊 搭搭咧 的 搭 。
﹡ 咧 共 ： 情境 是講 發生 啥物款 狀況 的 “ 彼 的 時陣 ” ， 當咧 做 啥物款 代誌 ，
所以 咱 這馬 是講 彼 的 過程 ， 伊 是 當咧 進行 ， 所以 講 當咧 共 按怎 ， 抑是
 咧 共 按怎 ， 咧 強調 現在 進行式 。
 咧 按怎 按怎 就是 (i n g) 。 
現代 進行式 ， 咧 共 安搭 就是 共 啥物人 安搭 ， 彼 的 啥物人 共 省略 無 講 。

2 . 華語 ： {情緒 激動 ， 還 對 妻子 動手}
臺語 ： 當 佇 風火頭 ， 對 𪜶 某 起跤動手|tng1 ti7 hong1-hue2-thau5 , tui3 in1 boo2 khi2-kha1-tang7-tshiu2|
彼 的 狀況 就是 足 受氣 ， 所以 咱 就 講 當佇咧 風火頭 ，
氣怫怫\khi3-phut4-phut4\ ， 所以 就 對 人 起跤動手 。
﹡ 激動\kik4-tong7/kik8-tong7\ ： 有 足濟 款 激動 ， 歡喜 嘛 激動 ， 受氣 嘛 激動 ，
所以 若是 講 激動 分袂清楚 。

3 . 華語 ： {腳踏車 倒地}
臺語 ： 鐵馬 坦倒|thih4-be2 than2-to2|
毋是 講 倒咧 塗跤 ， 是 坦倒 。
咱 有一寡 動作 ， 咱 其實 是 一直 共 袂記得 ， 所以 這个 愛 共 抾 轉來 用 。
﹡ 坦倒 ： 若是 物件 是 倒咧 的 狀況 ， 攏會使 講 坦倒 。
你 若講 人 坦倒 嘛是 會使 ， 啥物 物件 坦倒 攏會 使用 。
例 ： 我 共伊 捒  坦倒 。 你 閣 加 一个 動作 會使 。
﹡ 坦徛\than2-khia7\ ： 就是 予 伊 是 徛咧 的 狀況 。

4 . 華語 ： {拿 椅子 朝 老婆 身上 砸}
臺語 ： 閣 提 椅仔 共 𪜶 某 掔|koh4 theh8 i2-a2 ka7 in1 boo2 khian1| .
﹡ {拿 椅子} 就是 提 椅仔 
﹡ 掔\khian1\ ： （#豐惠# 老師 做 動作 ， 雙手 攑 半 懸 ， 對 後 向前 擲 。 ）
看 野球 ， 看 啥物 球 ， 掔球 嘛 猶有 咧 用 。
這馬 逐家 較 捷 用 的 是 擲\tan3\ ， 可是 擲\tan3\ 有 另外 一个
 擲掉 的意思 ， 有 兩 款 意思 。
《 教典 》 ： {投擲 、 扔} 。 例 ： 掔石頭\khian1-tsioh8-thau5\ {扔 石頭}

5 . 華語 ： {被 吵架聲 吵醒 ， 都 嚇壞 了}
臺語 ： 予 冤家聲 吵精神 ， 活欲 驚死|hoo7 uan1-ke1-siann1 tsha2-tsing1-sin5 , uah8-beh4 kiann1-si2|

﹡ 精神 有 兩款 意思 ， 一个 是 醒起來 彼款 ， 一个 是 足有 元氣 彼款 。
咱 無 講 吵醒 ， 咱 是 講 吵精神 。
﹡ 你 精神 未 ？ ， 就是講 你 醒 矣 未 ？ 
﹡ 活欲 驚死 、 強欲 驚死 ， 這 就會 出現 輕聲 的 狀況 。
 活欲 按怎 、 強欲 按怎 ， 這款 句型 愛 共 抾轉 來 用 ， 活欲 驚死 、
 活欲 氣死 、 活欲 暢死 ， 無一定 是 䆀 的 代誌 。
﹡ 字 後壁 兩條 短橫線\te2-huainn5-suann3\ ， 這 就是 輕聲 符號 ， 若有 看著 兩條 短橫線 這款 符號
的 時陣 ， 愛 會記得 輕聲 符號 頭前 彼字 是 重點 ， 就是 驚 是 重點 。
（ 驚 讀 本調 ， 死 讀 輕聲 ）

6 . 華語 ： {酒醉 後 不 理性}
臺語 ： 啉酒 啉甲 馬西馬西|lim1-tsiu2 lim1-kah4 ma2-se1-ma2-se1|
﹡ 咱 有 一个 咧 形容 酒醉 抑是 啥物 ， 酒醉 是 主要 的 形容 ， 毋過 ， 嘛 有時仔 其他 的
狀況 下 ， 你 若講 致使 到 頭殼 無蓋 清楚 ， 咱 會 講 馬西馬西 ， 人講 這 是
南島語 來 的 ， 無 理性 ， 啥物 攏 毋知影 ， 頭殼 無清楚 矣 。

7 . 華語 ： {有過 一次 的 糾紛}
臺語 ： 捌 有 一擺 交繚|bat4 u7 tsit8-pai2 kau1-liau5|
﹡ 交繚\kau1-liau5\ ： 糾紛 ， 混亂 ， 交雜\kau1-tsap8\ 。 《 臺 日 大 辭典 》

8 . 華語 ： {不滿 妻子 對 他 碎 唸 ， 才會 氣得 動手 打人}
臺語 ： 𪜶 某 tshap8-tshap8-唸 ， 伊 不滿 ， [[就按呢]] 氣甲 拍人|in1 boo2 tshap8-tshap8-liam7 , i1 put4-buan2 , tsiu7-an2-ne1[[tsuann9]] khi3-kah4 phah4-lang5|

﹡ tsuann9 就是 就按呢\tsiu7-an2-ne1/tsiu7-an2-ni1\ 的 連音 。
﹡ 拍人 佮 驚死 ， 佇 遮 毋免講 拍 “ 人 ” ， 因為 對象 一定 是 人 ，
毋是 拍 “ 狗 ” ， 重點 佇 拍 ， 氣甲 拍人 。 人 讀 輕聲 。 

二 、 講予 你 知 ： 家庭 暴力\po7-lik8/pok8-lik8\
◎ 《 家庭 暴力 防治 法 》
＊ 一九 九八 年 六月 開始 實施 ： 到 這陣 拄好 二十冬 。

＊ 二十 冬 來 通報量\thong1-po3-liong7\ 逐年 增加 ： 根據 衛生福利部 統計 發現 的 。
保護令 核准 的 數量 ， 嘛是 逐年 攏咧 增加 。
按呢 敢是 講 家庭 暴力 的 數量 ， 愈來愈 濟 ？ 毋是 按呢 講 。 這 是 表示 ， 這 二十 冬 以來 ，
逐家 對 家庭 暴力 這款 代誌 ， 觀念 是 愈來愈 正確 ， 因為 佇咧 過去 ， 咱 會 感覺 講 這 就是
毋通 講予 別人 知 ， 這 是 厝內 的 ， 無人 知 較 好 ， 別人 的 代誌 ， 咱 嘛 莫 共 插 ， 這 攏是
錯誤 的 觀念 。

＊ 一 一 三 專線
這馬 逐家 攏知影 這款 代誌 ， 會當 請 政府 種種 的 單位 來 共 咱 做 協助 。
譬如 講 有 一个 專線 一 一 三 專線 ， 閣來 ， 你 若是 去 派出所 等等 ， 嘛 會當 有 一般 流程
的 程序 ， 來 進行 ， 會當 共 逐家 做 幫助 。

＊ 外國 配偶 、 男性 、 老大人 的 保護 服務
咱 一 一 三 專線 ， 嘛 會當 針對 外國 配偶 、 男性 、 老大人 等等 ， 無仝款 的 受害者 ，
做 保護 的 服務 。

◎ 家庭 暴力 的 現況
＊ 肢體 、 精神 、 經濟 佮 性 的 暴力
若是 照 家庭 暴力 無仝款 的 類型 ， 會當 分做 肢體 上 、 精神上 、 經濟上 佮 性 方面 的
暴力 。 你 可能 會 想講 這 四 種 ， 到底 佗一 種 較濟 ？ 你 可能 想 是 肢體 頂懸 可能 較濟 ，
但是 其實 是 精神上 的 暴力 ， 較 捷 看著 。

＊ 四 分 之 一 婦人人 捌 [[予人]] 施暴
譬如 講 政府 嘛有 資料 共 咱 講 ， 四个 內面 就有 一个 捌 去 [[予]] 施暴 。

＊ 精神 暴力 上 捷 看著
譬如 講 罵人 啦 ， 去 [[予人]] 罵 啦 ， 去 [[予人]] 威脅 啦 ， 抑是 講 無愛 插 伊 啦 等等 ， 這 攏會使 算是
 精神 暴力 。

＊ 受暴者 無一定 致覺著
雖然講 咱 這馬 有 法律 ， 但是 家庭 暴力 其實 有 足濟 問題 ， 其中 一个 足 重要 ， 就是
受暴者 無一定 會 發現 伊 是 去 受著 暴力 ， 有的 人 會 感覺 講 這 是 小可代誌 ， 佇咧 厝內面
予 對方 罵 足久 的 ， 精神 威脅 足久 的 ， 伊 嘛 無一定 感覺 講 這 是 一種 暴力 ， 伊 就 袂 去
尋求 外口 的 支援 。

◎ 施暴者 心理
＊ 若 開始 就會 愈來愈 捷 出現
這種 代誌 若有 開始 ， 就會 愈來愈 捷 出現 。
＊ 施暴者 無想欲 共 關係 扯煞
佇咧 學術上 的 一寡 統計 佮 研究 ， 發現 講 因為 施暴者 其實 伊 一點仔 都 無想欲 共 關係
扯煞 去 ， 所以 ， 伊 逐回 若是 有 這款 暴力 的 代誌 發生 了後 ， 伊 就會 道歉 ， 希望 對方
共伊 原諒 ， 但是 原諒 是 原諒 ， 慢慢仔 猶閣 長長短短 閣來 出現 仝款 的 代誌 。

＊ 施暴者 比 受暴者 閣較 需要 對方
所以 施暴者 絕對無 希望 這个 關係 去 扯煞 去 。 有 真濟 受暴者 心 一 軟 ， 就 無去 處理 。
＊ 按怎 防治 ： 主動 通報 掠外 ， 閣 需要 起造 社會 安全 網 
咱 這馬 有 真濟 的 通報 系統 ， 逐家 會當 敲 拄才 彼支 電話 一 一 三 專線 主動 通報 ，
予 外口 的 人 知影 ， 你 嘛 會使 揣 朋友 來 了解 。
這馬 有 通報 系統 ， 咱 會當 敲電話 去 ， 有的 人 會 講 有當時仔 咱 聽著 隔壁 敢若 有 拍人
的 聲音 ， 敢好 去 共 通報 ？ 伊 敢會 知影 是 我 通報 的 ？ 等等 ， 這个 觀念 愛 講予 逐家
知影 。 這个 通報 報 出去 了後 ， 就是 咱的 政府 的 社工 單位 會 來 做 處理 ， 你 的 名 對方
絕對 毋知影 ， 這个 通報 嘛 無一定 會 成案 ， 只是 這个 單位 會 去 做 了解 。

所以 ， 咱 愛 知影 社會 安全 網 愛 共 建立 起來 ， 逐家 愛 有 致覺 ， 發揮 咱 家婆 的
心情 ， 共 規个 社區 ， 毋但 家己 的 厝內面 ， 嘛 攏愛 有 真 安全 的 安全 網 。
◎ 語詞
． 家庭\ka1-ting5\ 暴力\po7-lik8\
． 見笑代\kian3-siau3-tai7\
厝內面 若是 講 暴力 的 代誌 發生 ， 是 見笑代 ， 就是 因為 彼種 心理 ， 認為 是 見笑代 ，
就 無想欲 通報 ， 嘛 毋敢 予人 知 。
這个 所謂 的 見笑代 ， 當然 咱 這馬 咧 學 這个 詞 ， 毋過 佇 觀念 上 ， 伊 毋是 見笑代 ，
無應該 怪 家己 ， 就是講 [[予人]] 拍 彼个 ， 抑是 講 [[予人]] 施加 暴力 彼个 受害者 ， 無應該 當做 講
彼个 是 伊 家己 的 見笑代 ， 抑是 講 規个 家庭 見笑代 ， 應該 攏愛 揣 外口 的 人 來 幫忙 。

． 侮辱\bu2-jiok8\
語言 頂懸 嘛是 一種 的 家庭 暴力 ， 譬如 講 會 去 [[予人]] 侮辱 ， 佇 語言 上 的 ， 就是
有 可能 𧮙姦撟\tshoh4-kan3-kiau7\ 、 共你 用 足 歹聽 的 話 罵 的 狀況 ， 抑是 牽涉著
對 人格 的 侮辱 。
咱 這个 詞 ， 看起來 無 講 蓋 深 ， 毋過 發音 上 可能 愛 較 注意一下 ， 就是
 (b) 佮 (j) 的 音 ， 濁音 佮 入聲 發音 要 特別 注意 。

． 威脅\ui1-hiap8\ ： 脅\hiap8\ 是 合喙音 的 入聲 ， 喙 愛 合起來 ， 咱 特別 注意一下 ，
應該 嘛 毋是 講 足 困難 。

． 吞忍\thun1-lun2\
咱 若 一般 較 濟歲 的 ， 較 傳統的 口語 講法 ， 應該 是 吞忍 。
一般 會 講 ： 你 就 較 吞忍 ， 為著 囡仔 吞忍 ， 為著 家庭 吞忍 。 這个 吞忍 的意思 ，
通常 是 包含 較 闊 ， 對 較濟 項 代誌 、 較濟 方面 的 一種 忍受 、 忍耐 綜合 的 講法 。

． 忍耐\jim2/lim2-nai7\
譬如 講 會 疼 ， 小 忍耐 咧 。 這个 講的 層面 比較 較 細 ， 範圍 比較 較 細 ， 抑是
針對 某一个 代誌 、 某 一點 咧 講 忍耐 。
﹡ 這 兩个 猶是 小可 有 差別 的 ， 有淡薄仔 無仝款 。

． 致覺\ti3-kak4\ ： 主要 是 這个 詞 ， 咱 可能 一般人 若 華語 的 影響 ， 會 感覺 講 發覺 ，
抑是 發見 、 發現 ， 這个 致覺 的 詞 ， 咱 過去 嘛是 誠 捷 用 的 ，
有 致覺 著 啥物代誌 。

． 擋恬\tong3-tiam7\ ： 家庭 暴力 咱 欲 共 擋 予 恬 ， 擋恬 誠 困難 。
原本 你 嘛 會當 講 用 佇 較 具體 的 物件 ，
可比 講 駛車 ， 你 欲 予 擋恬 ， 你 愛 踏擋仔 。 這種 嘛是 擋恬 。 咱 用 延伸 的意思 ，
就是 用 佇咧 欲 予 啥物代誌 ， 莫閣 繼續 ， 停止 的 意思 ， 就是 擋恬 。

． 說服\sue3-hok8\
． 四箍圍\si3-khoo1-ui5\ ： 咱 四箍圍仔 攏愛 有 安全 的 概念 。
． 四箍輾轉\si3-khoo1-lian3-tng2/si3-khoo1-lin3-tng2\ ： 佮 四箍圍仔 差不多 意思 ， 這 兩種 攏有 人 咧 用 。

三 、 看 戲齣\hi3-tshut4\ 講 臺語
◎ 睏 破 三領 蓆 ， 掠 翁 的 心 袂著|khun3 phua3 sann1-nia2 tshioh8 , liah8 ang1 e5 sim1 be7 tioh8/khun3 phua3 sann1-nia2 tshioh8 , liah8 ang1 e5 sim1 bue7 tioh8|

． #豐惠# 老師 想著 一條 歌 ： 《 翁某 心 》
佮 伊 睏 破 三領 蓆|kah4 i1 khun3 phua3 sann1-nia2 tshioh8|
掠 伊 心肝 掠 袂著|liah8 i1 sim1-kuann1 liah8 bue7 tioh8|

先 有 俗語 ， 才有 歌詞 ， 寫 歌 的 #林文隆# 老師 嘛 蓋 𠢕 寫 ， 《 翁某 心 》 寫了 袂䆀 ，
介紹 予 逐家 。
． 意思 就是 鬥陣 遐久 矣 ， 嘛是 掠 伊 的 心 掠 袂著 。

． 仝 意思 的 另外 一句 ：
磨 過 三塊 刀石 ， 掠 伊 口味 掠 袂著|bua5 kue3 sann1-te3 to1-tsioh8 , liah8 i1 khau2-bi7 liah8 be7 tioh8|
煮甲 遮濟 年 矣 ， 伊 欲 食 啥 ， 我 猶是 毋知 。

◎ 甘願 擔 蔥 賣菜 ， 毋願 佮 人 公家 翁婿|kam1-guan7 tann1 tshang1 be7 tshai3 , m7-guan7 kah4 lang5 kong1-ke1 ang1-sai3/kam1-guan7 tann1 tshang1 bue7 tshai3 , m7-guan7 kah4 lang5 kong1-ke1 ang1-sai3|
． 這 嘛 流傳 足久 的 俗諺 。 擔 蔥 賣菜 一般來講 ， 咱 會 感覺 生活 較 辛苦 的 人 ，
若是 會當 揀 ， 甘願 擔 蔥 賣菜 ， 嘛 無愛 佮 人 公家 翁婿 ， 公家 翁婿 閣較 痛苦 。

◎ 無 冤 無 家 ， 不成 夫妻|bo5 uan1 bo5 ke1 , put4-sing5 hu1-tshe1|

． 這 是 以早 攏咧 勸 翁仔某 加減 會 按呢 ， 有一寡 無歡喜 ， 有一寡 冤家 的 狀況 ， 都愛
互相 吞忍 、 包容 ， 翁仔某 才 做會 久長 ， 主要 是 按呢 的 背景 。
但是 ， 這 嘛是 愛 看 程度 ， 若是 真正 是 小可 冤家 ， 無要緊 ，
若是 已經 挵 甲 糜糜卯卯\mi1-mi1-mauh4-mauh4\ ， 你 閣 共 講 無 冤 無 家 ， 不成 夫妻 。 
按呢 這个 觀念 就 毋著去 矣 。

2018 . 08 . 23 《 臺語 講 世事 》 ： 臺灣 的 風颱假
一 、 看 新聞 講 臺語 ： 專櫃 員工 爭取 風颱假
＊ 翻譯
1 . 華語 ： {颱風 來襲 ， 勞工 休息}
臺語 ： 風颱 咧 做 ， 勞工 愛 歇|hong1-thai1 leh4 tso3 , lo5-kang1 ai3 hioh4|
﹡ 因為 咱 攏 講 做風颱 ， {來 襲} 就是 有 來 ， 就是 做風颱 。
提醒 觀眾 朋友 ， 風颱 是 用 做 的 。
﹡ 愛\ai3\ 就是 一定愛 、 著愛 的意思 ， 一定 的 ， 必須 愛 按怎 。
這个 愛 是 咱 足 臺語 的 用法 ， 愛 共 抾 轉來 用 。

2 . 華語 ： {聯合 守護 自己 的 退避權}
臺語 ： 相佮 守護 家己 的 閃覕權|sann1-kap4 siu2-hoo7 ka1-ki7 e5 siam2-bih4-khuan5/sann1-kap4 siu2-hoo7 ka1-ki7 e5 siam2-bih4-kuan5|
﹡ 相佮\sann1-kap4\ ， 就是 做伙 的 意思 。
﹡ 閃\siam2\ 佮 覕\bih4\ ， 是 兩个 動作 ， 閃 是 閃開 ， 覕 是 覕起來 。
因為 風颱 有 可能 會 造成 災害 的 代誌 ， 欲 按怎 保護 家己 的 權益 ， 就是 愛 閃 這个 風颱 ，
 風颱假 毋是 真正 欲 予 你 放假 、 歇假 ， 其實 是 欲 預防 彼个 災害 ， 是 為著 欲 予 你
閃風 覕雨 ， 所以 咱 著 講 閃覕權 。

3 . 華語 ： {跟 百貨 高層 對峙}
臺語 ： 佮 百貨 主管 做對頭|kap4 pah4-hue3 tsu2-kuan2 tso3-tui3-thau5|
﹡ 高層 到底 是 啥物人 ？ 是 頂司 的 頂司 ？ 抑是 啥物 主管 的 主管 ？
咱 一般 攏是 用 主管 這个 詞 ， 你的 頂司 就是 主管 ， 所以 咱 無去 特別 閣 設計
一个 叫做 高層\ko1-tsan5\ ， 抑是 講 高層\ko1-tsan3\ 這款 詞 ， 咱 目前 臺語 是 較 無 講
蓋 慣勢 用 這个 詞 。
﹡ 高層 佮 主管 嘛有 可能 你 會當 共 區別 ， 新的 定義 就是 講 主管 是毋是
你 直屬 的 頂司 ？ 若準 講 高層 是毋是 毋知 幾若 層 以上 ， 足濟 層 以上 ？
咱 會當 考慮 新的 詞 的 定義 ， 可能 會當 來 做 這款 的 分別 。

4 . 華語 ： {風 大 雨 大}
臺語 ： 風 透 雨 落|hong1 thau3 hoo7 loh8|
透風落雨\thau3-hong1-loh8-hoo7\
﹡ 咱 一般 若講 風 較大 淡薄仔 ， 咱 會 講 透風 ， 今仔日 的 風 真 透 。 
用 風 透 雨 落 這 是 會當 來 形容 ， 當然 你 欲 講 透風落雨 ， 這 嘛是 一種 講法 。
﹡ {風 很 大} 咱 會當 講 風 真 透 ， 若是 {雨 很 大} ， 咱 會當 講 雨 用 拚 的 ，
 雨 用 車桶倒 的 這款 的 講法 。 意思 用 拚 就是 較 大 phang5 、 較 濟 的 水
倒落來 的 彼个 形 ， 較 大量 、勢 較強 。
﹡ 雨 足 粗 ， 所謂 粗 ， 一般 形容 是 佮 雨毛仔 對應 ， 若是 看了 足 大點\tua7-tiam2\ 的 ，
咱 就會 講 足 粗 來 形容 ， 是 咧 形容 雨 的 感覺 大細粒 的 問題 ， 是 用 這種 的
角度 來看 。

5 . 華語 ： {叫 櫃哥 櫃姐 不得不 站 出來 抗議}
臺語 ： 予 專櫃 員工 無 徛 出來 抗議 袂使得|hoo7 tsuan1-kui7 uan5-kang1 bo5 khia7 tshut4-lai5 khong3-gi7 be7-sai2-tit4/hoo7 tsuan1-kui7 uan5-kang1 bo5 khia7 tshut4-lai5 khong3-gi7 bue7-sai2-tit4|
﹡ {不得不} 按怎 ， 當然 咱 可能 有 無仝 的 講法 ，
遮 有 一个 句型 ： 無按怎 袂使得 。 ， 會當 予 逐家 參考 另外 一種 講法 。
﹡ 袂使得 ， 袂用得 攏會使 。
﹡ {櫃哥} 、 {櫃姐} 的 這个 問題 ， 咱 這馬 有 足濟 華語詞 ， 攏會 去 加 啥物 哥 、
 啥物 姐 ， 這對 咱 來講 ， 因為 咱 本來 講 啥物 兄 、 啥物 姊 ， 嘛是 會使 ，
但是 彼是 尊敬 ， 敬稱\king3-tshing1\ 的 意思 。
所以 你 若欲 講 啥物 櫃員兄\kui7-uan5-hiann1\ 、 櫃員姐\kui7-uan5-tsi2/kui7-uan5-tse2\ ， 這 嘛是 一个 敬稱 ， 但是
咱 講 {櫃哥} 、 {櫃姐} ， 較 無一定 是 敬稱 的意思 ， 所以 這 可能 愛閣 思考 ，
若 真正 欲 共 分 查埔 、 查某 ， 欲 按怎 來 分 ， 這 會當 閣 另外 思考 。
遮的 人 攏是 專櫃 的 員工 ， 所以 咱 無管 性別 ， 伊 就是 專櫃 員工 ， 所以 就是講
 專櫃 員工 不得不 徛出來 抗議 用 專櫃 員工 較 平等 ， 無分\bo5-hun1\ 男女 ， 無分 懸低 。

6 . 華語 ： {傍 晚 五 點 結束 營業}
臺語 ： 欲暗仔 五 點 收店|beh4-am3-a2 goo7 tiam2 siu1-tiam3|
﹡ {傍晚} 就是 欲暗仔 ， 嘛 會當 講 暗頭仔 ， 兩種 講法 。
﹡ {結束 營業} 咱 就是 愛 講 收店 ， 抑是 講 歇睏 ， 兩種 講法 。
﹡ 頭家 ， 你 幾點 關門 ？ ， 關門 可能 較 無好 聽 ， 這 是 其他 的 人 閣 生出來 的
禁忌 。 其實 本來 講 關門 也 無啥物 毋著 ， 店 開門 、 關門 ， 就是
 開始 營業 佮 結束 營業 ， 有的 頭家 會 感覺 講 無歡喜 ， 敢若 會
 拍觸衰\phah4-tshik4-sue1\ 彼 的 感覺 。

7 . 華語 ： {晚 上 六 點}
臺語 ： 暗頭仔 六 點|am3-thau5-a2 lak8 tiam2|

8 . 華語 ： {平安 度過 每個 颱風夜}
臺語 ： 每 一擺 的 風颱暝 攏 通 平安 過|mui2 tsit8-pai2 e5 hong1-thai1-me5 long2 thang1 ping5-an1 kue3|
﹡ 咱 強調 每 一擺 ， 抑是 逐擺 攏 會使 ， 風颱暝 攏 通 平安 過 。
﹡ 共 風颱 按怎 ， 攏 通 按怎 ， 通\thang1\ 按怎 按怎 是 咱 足 臺語 的 講法 ，
愛 共 抾 轉來 用 。

二 、 講予 你 知 ： 風颱 歇假日
◎ 風颱假 ， 敢是 歇假日 ？
＊ 勞基法 ：
《 勞動 基本 法 》 內面 有 規定 ， 咱 的 假 有 分做 這 兩大 類 ：
． 予 勞工 歇喘 （ 特休 、 例假 、 歇睏 ） 的 歇睏假 。
． 滿足 生活 需求 （ 病 、 婚 、 喪 等 假 ） ： 破病 、 結婚 、 厝內 有人 過往 ， 抑是 生囡仔 等等
的 這款 假 。
風颱假 到底 是 第一 種 ？ 抑是 第二 種 ？ 敢若 攏 毋是 。

＊ 行政院 《 天然災害 停止 上班 及 上課 作業 辦法 》 。
風颱假 伊 的 目的 ， 就是 希望 咱 勞工 朋友 ， 毋通 佇咧 這个 天然災害 ， 也 就是 風颱 來 的
時陣 ， 佇咧 去 上班 的 路裡 ， 抑是 轉去 厝裡 的 路裡 ， 去 受著 危險 ， 欲 避免 這个 危險 ，
所以 講 會當 佇 厝內面 歇睏 。
會當 予 政府 做 這个 決定 ， 其實 是 因為 行政院 有 一个 辦法 ， 叫做 《 天然災害 停止 上班
及 上課 作業 辦法 》 ， 就是 這个 辦法 ， 咱 一寡 各 縣市 的 市長 ， 會當 佇 風颱 來 進前 ，
根據 氣象 提供 的 資料 來 決定 ， 是 欲 歇假 ， 抑是 欲 繼續 上班 。

＊ 本質 是 公家 單位 行政 規則 ， 毋過 民間 嘛會 參考 綴咧 歇假
本來 是 適用 佇咧 公家 單位 的 一个 行政 規則 ， 但是 每一个 民間 單位 攏 會使 參考 ，
綴咧 歇假 。

◎ 風颱 政治學
＊ 變成 政客 爭取 人心 的 手段
逐回 拄著 風颱 ， 逐家 就 咧 講 ， 到底 第二工 欲 放假 ， 無欲 放假 ？ 逐家 攏 足 關心 的 ，
結果 變做 真濟 首長 ， 提來 爭取 人民 人心 的 一个 手段 。

＊ (Maria1) 風颱 ： 仝 生活箍仔\sing1-uah8-khoo1-a2\ ， 歇假 顛倒反 ， 民眾 困擾 。
七月 十一 號 ， 臺北市 佇 前一工 ， 下晡 四點 ， 就 決定 欲 放假 ， 規个 臺北市 逐家 攏 窒車 。
第二工 ， 雖然講 臺北市 歇 了 著 ， 沒 放假 ， 但是 仝一个 生活箍仔 的 新北市 ， 顛倒
免去 上班 ， 逐家 舞甲 顛倒反 ， 非常 困擾 。
風颱假 本來 咱 著愛 攢 予 齊 ， 到底 規則 是 啥 ， 到 這陣 ， 逐家 嘛是 猶
 扶扶挺挺\phoo5-phoo5-thann2-thann2\ ， 無 一个 規則 ， 逐家 感覺 真 困擾 。

＊ 日本 、 美國
咱 來看 日本 、 美國 ， 𪜶 不管 你 是 公家機關 ， 抑是 私人 機關 ， 恁 家己 去 判斷 就好 。
這个 方式 ， 咱 臺灣人 敢 真正 會當 接受 ？

◎ 風颱假 應該 創啥 ： 風颱 若 放假 ， 逐家 攏咧 創啥 ？
＊ 無應該 四界 拋拋走
風颱假 是 欲 予 你 佇 厝內面 ， 會當 了解 這馬 風颱 的 情形 是按怎 ， 才袂 去 受著 損害 ，
逐家 無應該 四界 拋拋走 。
就是 這馬 攏 看著 逐家 風颱 放假 的 時陣 ， 走 出去 看 電影 、 踅 百貨公司 、 唱歌 等等 ，
這 攏是 無應該 。
＊ 你 的 娛樂 ， “𪜶 拚命 做工課
因為 你 出去 𨑨迌 ， 你 欲 做 娛樂 ， 但是 共你 服務 的 人
就 拚命 做工課 。 規个 想 起來 ， 若是 講 共你 服務 的 這寡 人 ， 𪜶 會當 去 上班 ，
去 做工課 ， 為啥物 你 袂當 ？
＊ 若 會當 𨑨迌 ， 歇假 就 無意思 矣 。
＊ 提醒 咱 保持 警戒 、 防災
實際上 來講 ， 若是 有 放 風颱假 ， 其實 就是 愛 提醒 咱 保持 警戒 ， 按怎 來 防災 ， 咱 愛 想
這寡 代誌 毋才著 。 若無 ， 這个 風颱假 一點仔 意義 都 無 矣 。

◎ 語詞
． 歇睏\hioh4-khun3\ ： 咱 會 講是 較 長 的 一段時間 ， 可能 幾若 點鐘 ， 甚至 一工 、 兩工 、
幾若工 ， 攏 會當 講是 歇睏 。
． 歇喘\hioh4-tshuan2\ ： 基本上 ， 有時仔 會用 佇咧 較 短 的 時間 ， 敢若 講 某一个 代誌 、
某一个 工課 之間 的 閬縫 ， 小 喘一下 按呢 ， 有 閬縫 的 感覺 就著 矣 。

． 恢復\khue1-hok8\ ： 大部份 的 人 攏 講 hue1 ， 基本上 是 khue1-hok8 這个 音 ， 所以 主要 是
這个 發音 愛 共 逐家 提醒 一下 。
． 歇工\hioh4-kang1\ ： 上班 的 ， 若是 有 歇假 ， 就是 叫做 歇工 。
． 歇學\hioh4-oh8\ ： 讀冊 的 ， 就是 叫做 歇學 ， 毋免 去 學校 讀冊 的 意思 。
是 歇學 oh8 ， 毋是 歇學 hak8 。
是 咱 去 讀 啥物 學仔\oh8-a2\ ， 就是 以早 有 可能 暗學仔\am3-oh8-a2\ 、 漢學仔\han3-oh8-a2\ 這款 ，
這 是 白話音 的 講法 。

． 訕潲\suan7-siau5\ ： 若是 風颱假 放 無 好勢 ， 歇 無 好勢 ， 逐家 就 訕潲 甲 欲死 。
重點 是 彼 的 訕\suan7\ ， 你 若講 共人 訕 、 予人 訕 ， 彼 的 訕\suan7\ 就是 用
較 無好 聽 的 話 去 罵 的 意思 ， 通常 的 意思 就是 閣較 受氣 ， 是 足 濟 憤怒 ， 啥物 情緒 佇 遐
就會 用 這款 的 去 形容 ， 主要 是 咧 講 輿論 。 就會 [[予人]] 訕潲 甲 欲死 。
． 損害\sun2-hai7\ ： sun2 是 文言音 。
． 損蕩\sng2-tng7\ ： sng2 是 白話音 。
佇 遮 咱 是 特別 提醒 一下 ， 因為 有 足 濟 語詞 ， 咱 可能 沓沓 較 袂記得 白話音 的 讀法 、
發音 ， 攏知影 文言音 的 講法 ， 這 嘛是 其中 一个 例 。
咱 可能 知影 損害\sun2-hai7\ 、 損失\sun2-sit4\ ，
其實 白話音 是 損\sng2\ 害 、 損\sng2\ 失 ， 損蕩\sng2-tng7\ 嘛是 白話音 的 講法 。

． 扶挺\phoo5-thann2\ ： 扶\phoo5\ 佮 挺\thann2\ 雖然 是 兩个 動作 ， 定定 合起來 用 。
咱 講 用 手 共 扶\phoo5\ 起來 ， 共 挺\thann2\咧 。 共伊 {支撐} ， 共伊 擋牢咧\tong3-tiau5-leh4\ ，
莫講 予 伊 落落來 。 通常 攏 用佇咧 共人 褒嗦\po1-so1\ ， 共人 甚至 是 到 {拍馬屁} 彼種
意思 、 彼个 程度 。
逐家 普通時仔 干焦 講 扶\phoo5\ ， 誠 愛 共人 扶\phoo5\ 。
挺\thann2\ ， 因為 挺 就是 愛 停佇 一个 所在 ， 莫 振動 ， 扶 是 彼个 動作 ， 大部份
攏 講 扶 較濟 。

． 警戒\king2-kai3\ ： 大部份 的 人 可能 攏 慣勢 講 警 king3 戒 、 警 king3 察 ，
按呢 的 講法 ， 其實 伊 本來 的 音 是 警 king2 變做 king1 ， 讀做 警戒\king2-kai3\ 。
． 𤲍燒 kheh4-sio1/khueh4-sio1
《 教典 》 ： {和 別人 擠 一 擠 ， 藉 以 取暖 。}
例 ： 你 哪會 遐 愛 𤲍燒|Li2 na2-e7 hiah4 ai3 kheh4-sio1|

三 、 看 戲齣\hi3-tshut4\ 講 臺語
◎ 伊 共 店 拍 予 我 啦|i1 ka7 tiam3 phah4 hoo7 gua2 lah4|
． 店 是 用 拍 的 ， 共 店 拍 予 我 ， 我 拍 這間 店 。 拍 本來 是 足 生活性\sing1-uah8-sing3\ 的 字 ，
這馬 愛 共 抾 轉來 。

◎ 空喙哺舌 ， 凡勢 是 諞仙仔|khang1-tshui3-poo7-tsih8 , huan7-se3 si7 pian2-sian1-a2|
． 空喙哺舌\khang1-tshui3-poo7-tsih8\ ：
可能 逐家 普通時 嘛 定定 聽著 ， 歌詞 定定 有 ， 戲劇 嘛 定定 出現 。
意思 就是 ， 你 干焦 靠 一支喙 按呢 講 ， 糊瘰瘰\hoo5-lui3-lui3\ ， 無 真正 做啥 按呢 。

． 諞仙仔\pian2-sian1-a2\ ：
這馬 可能 有的 人 會 講 騙子\phian3-tsu2\ ， 華語 講 {騙子} ， 意思 就是 共人 諞 的 。
臺語 的 騙\phian3\ 佮 諞\pian2\ ， 伊 的 用法 無仝款 。
老師 講著 重點 ， 你 毋通 共我 諞\pian2\ 。 咱 毋是 講 你 毋通 共我 騙\phian3\ ，
 騙\phian3\ 一般 用 佇 騙囡仔 ， 就是 {哄騙} 的 意思 。 這 兩 字 臺語 是 有 分 ，
這 就是 咱 臺語 佮 華語 足 大 的 差別 ， 華語 就是 {騙} ， 咱 臺語 就是 諞\pian2\ ，
咱 攏 知影 騙 就是 愈來愈 少人 知影 諞\pian2\ 。
 騙囡仔 ， 毋是 咧 共 欺騙 ， 是 希望 伊 會當 乖乖 ， 咱 嘛是 用 疼惜 的 心 ， 但是
毋是 咧 共 欺騙 。

◎ 人心佇內\lang5-sim1-ti7-lai7\ {人心隔肚皮}
． 意思 就是講 有時仔 對外 表 看袂出 心肝 咧想 啥 。 華語 是 {人心隔肚皮} 。

◎ 白白 去 予人 𧿬踏去|peh8-peh8 khi3 hoo7-lang5 thun2-tah8-khi3|
通常 若 用 𧿬\thun2\ 、 踏\tah8\ ， 其實 是 兩个 動作 。
 踏\tah8\ ， 就是 踏 塗跤 的 踏 ， 走 踏 的 踏 。
彼个 𧿬\thun2\ ， 一般 是 共伊 創 甲 亂操操 ， 舞甲 亂操操 。
兩个字 共 鬥 起來 ， 就是 共人 蹧躂 的意思 。

𧿬\thun2\ ： 毋通 佇 眠床頂 𧿬\thun2\ ， 創 甲 亂七八糟 。

2018 . 08 . 30 《 臺語 講 世事 》 ： 環保 自然葬\tsu7-jian5-tsong3/tsu7-lian5-tsong3\
一 、 看 新聞 講 臺語 ： {擴大 納骨塔 殯葬 特區 ， 新莊 民眾 激憤 抗議}
＊ 翻譯
1 . 華語 ： {擠進 了 將近 100 位 民眾}
臺語 ： 就有 成百 規百 个 民眾 𤲍 佇 內底|to7 u7 tsiann5-pah4 kui1-pah4 e5 bin5-tsiong3 kheh4 ti7 lai7-te2|
﹡ {將近 一百} 欲 按怎 講 數量 ？ 咱 臺語 會 講 成百 个 ， 抑是 規百 个 這種 講法 。
 成百 个 就是 接近 一百 ， 猶未 到 一百 。 規百 个 嘛是 仝款 。
 規 閣 加 一个 啥物 數量 ， 就是 接近 彼个 數量 。
﹡ 規百\kui1-pah4\ 个 是 接近 一百 ， 幾\kui2\ 百 个 是 幾若\kui2-na7\ 百 个 ， 音 無仝 ，
逐家 愛 注意 。
﹡ 咱 臺語 重點 是 囥佇 後壁 ， 啥物 所在 有 成百 个 𤲍 佇 內底 ，
咱 是 咧 講 已經 是 𤲍 𤲍 𤲍 的 狀態 。

2 . 華語 ： {拉 板凳 坐}
臺語 ： 捎 椅頭仔 來 坐|sa1 i1-thau5-a2 lai5 tse7|
﹡ {板凳} 就是 椅頭仔 ， 嘛 有人 講 椅鼓頭仔 ， 攏 無 講 蓋 大隻 ， 攏 袂蓋 重 ，
所以 用 捎\sa1\ 這个 動作 就會使 。
﹡ 通常 就是講 無蓋 大 ， 抑是 講 無蓋 重 的 物件 ， 咱 用 手 去 提 ， 就 叫做 捎\sa1\ ，
提 一下 就 來矣 彼種 的 ， 就 用 捎 的 ， 敢若 講 輕可 輕可 ， 袂蓋 費氣 按呢 。
毋通 講 搝 椅仔 來 坐 ， 搝\giu2\ 咱 無用 佇 這款 動作 ， 搝 是 別款 動作 。
﹡ 椅條仔 是 長條 的 。

3 . 華語 ： {個個 群情激憤}
臺語 ： 逐家 是 憤慨 甲|tak8-ke1 si7 hun3-khai3 kah4|
﹡ 逐家 是 每一个 人 ， {個個} 就是 逐家 。
﹡ 憤慨 甲 後壁 猶閣有 一句 猶 袂 講出來 ， 定定 口語 內底 ， 這種 句 會當 省略 ，
毋免 講甲 足 完整 ， 人 嘛 知影 咱的 意思 矣 。
﹡ 甲\kah4\ ： 忝甲 、 飽 甲 ， 彼 攏是 省略 ， 應該 講 較 完整 ， 可能 就是
 忝甲欲死 、 飽 甲 欲 害 這種 的 ， 但是 咱 毋免 講 遐 完整 嘛 知影 意思 。
 甲 後壁 攏總 毋免 講 ， 但是 這个 甲\kah4\ 仝款 愛 變調 。

4 . 華語 ： {省吃儉用}
臺語 ： 儉腸凹肚\khiam7-tng5-neh4-too7\
﹡ 這个 凹\neh4\ ， 可能 各 地方 有 無仝款 的 講法 ， 有的 人 講 nai3 落去 ，
有的 人 講 凹\neh4\ 落去 ， 有的 人 講 塌\lap4\ 落去 ， 有 幾若 種 講法 。
意思 就是 講 腹肚 扁 去 ， 無 腹肚 。

5 . 華語 ： {越 說 越 火大}
臺語 ： 講甲 心狂火著|kong2-kah4 sim1-kong5-hue2-toh8|
﹡ 愈 講 愈 火大 嘛是 會使 ， 毋過 咱 提供 另外 一種 講法 ， 意思 就是講
 這个 講 的 過程 ， 致到 按怎 、 講甲 啥物 狀態 。
﹡ 心狂火著 咱 知影 這个 用法 就是 形容 足 受氣 ， 規腹火 ，
咱 用 一種 毋是 用 愈 講 愈 按怎 ， 是講 講甲 按怎 ， 就是 咧 講 狀態 就好 ，
這 嘛是 一種 表達 方式 。
﹡ 咱 會當 兩句 攏 講 愈 講 愈 火大 ， 沓沓仔 火 愈來愈 大 ， 行到 上尾仔 ，
 講甲 已經 心狂火著 ， 規个 著 起來 。

6 . 華語 ： {請問}
臺語 ： 借問\tsioh4-mng7\
﹡ 咱 一般 口語 古早 攏 講 借問 ， 借問一下 ， 電視臺 欲 按怎 行 ？ ，
按呢 的 講法 。 就是 講 咱 用 借問 ， 這 就是 臺語 的 講法 。
﹡ 請 後壁 閣 加 一个 啥物 動作 的 時陣 ， 一般 是 欲 講 請 對方 按怎 ，
 叫 對方 做 這件 代誌 。 譬如 講 ：
 老師 ， 請 啉茶 。 ， 老師 就 啉茶 。
 老師 請 指教 ， 就是 叫 老師 共我 指教 。
若是 講 老師 請問 ， 老師 就 講 你 欲 叫 我 問 啥 ？ 所以 咱 嘛是 繼續 講 借問 。

7 . 華語 ： {急 著 表態 跟 選民 站 在 一起}
臺語 ： 急 講 欲 佮 選民 徛 鬥陣|kip4 kong2 beh4 kah4 suan2-bin5 khia7-tau3-tin7|
﹡ 咱 一般 會當 講 急 欲 按怎 ， 抑是 加 一个 講 ， 急 講 欲 按怎 ， 按呢 的 方式
就是 表示 這个 意思 。 這个 講 ， 無一定 是 喙 講 出來 ， 彼 是 一種 表達 方式 ，
有 可能 你 是 用 寫字 的 ， 有 可能 你 是 共我 使目尾 的 ， 抑是 你 用 啥物 其 它 方式 表達 ，
毋是 一定 是 講話 。

8 . 華語 ： {誓言 抗爭 到底}
臺語 ： 放聲 講 欲 抗爭 到底|pang3-siann1 kong2 beh4 khong3-tsing1 kau3-te2|
﹡ 若 就 表面 華語 來看 ， 是毋是 愛 咒誓\tsiu3-tsua7\ ？ 當然 有人 可能 會 透過 咒誓 來 表態 ，
但是 這種 狀況 下 ， 咱 會當 共人 講 我 就是 欲 共你 唱\tshiang3 ， 抑是
 共你 放聲 講 按怎 的 意思 ， 我 就是 大聲 表達 我 的 訴求 。
﹡ {誓言 怎麼樣} 佇咧 華語 的 意思 ， 就是 放聲 講 ，
但是 咱 臺語 的 咒誓\tsiu3-tsua7\ ， 可能 有 一定 的 儀式 ， 抑是 講 按怎 。
但是 這句 其實 無到 咒誓 的 程度 ， 干焦 放聲 講 這款 的 意思 。

二 、 講 予 你 知 ： 環保 自然葬
◎ 臺灣 的 喪葬 儀式
＊ 古早 ： 入土為安
甚至 可能 閣較 早 進前 ， 塗葬\thoo5-tsong3\ 進前 閣有 其他 的 方式 嘛 無一定 。
＊ 墓壙 揣無 地
但是 這馬 漸漸 發現 ， 墓壙 揣無 地 矣 ， 欲按怎 咧 ？
＊ 觀念 漸漸 改變 ， 火化 比例 那來那 懸
根據 內政部 的 資料 ：
火化 數量 占 死亡 人數 比例
二千 空七 年 十二 萬 三 千外 八十七 點 八 pha1
二千 十七 年 十六 萬 六 千外 九十六 點 二 pha1
增加 三成 加 八 點 四 个 百分點
◎ 火葬 的 現況\hian7-hong2\
雖然講 這馬 逐家 的 觀念 ， 漸漸仔 會當 接受 火葬 ， 但是 火葬 的 現況 ， 嘛是 有
淡薄仔 問題 。
＊ 塔位\thah4-ui7\ 供給 袂赴 需求 ， 就是 講 嘛 已經 無 夠用 矣 。
＊ 臺北市 公立 靈骨塔 ， 有 三座 ， 一座 已經 滿 矣 、 賰的 兩座 嘛 咧欲 滿 矣 。 雖然 火葬 
逐家 會當 接受 ， 但是 漸漸仔 已經 欲無 位 矣 。 所以 這馬 政府 開始 閣 咧想 後一个 辦法 。

◎ 環保 自然葬 是 啥物
＊ 仝款 火化 燒做 骨烌\kut4-hu1\
＊ 無仝款 的 所在 ：
無 囥 黃金甕仔\hong5-kim1-ang3-a2\ 、 無 囥 靈骨塔 、 無 徛碑
＊ 環保 自然葬 有 足濟 種 ， 看 你 欲 採行\tshai2-hing5\ 的 是 佗一 種 。
樹葬\tshiu7-tsong3\ 、 花葬\hue1-tsong3\ 、 海葬\hai2-tsong3\ 、 掖葬\ia7-tsong3\ ， 予 骨烌 成做 土地 、 自然 的 一部份
譬如 講 ， 咱 若是 用 樹葬 ， 抑是 花葬 ， 就是 共 骨頭 燒做 骨烌 了後 ， 囥佇 塗裡 ， 抑是 講
埋 佇 樹根 的 邊仔 ， 所以 講 佇 骨烌 的 四周圍仔 ， 咱 就 栽樹仔 ， 抑是 栽花 ， 按呢
沓沓仔 一冬 、 兩冬 ， 骨烌 就 變做 是 自然 的 一部份 。

◎ 按怎 推捒 環保 自然葬
＊ 挑戰 民眾 觀念 ： 欲 按怎 拜 祖先 ？
這馬 的 人 攏 注重 環保 ， 這个 觀念 ， 應該 逐家 攏 會當 接受 才 著 。 其實 ， 嘛 有人 咧 挑戰
這个 觀念 ， 挑戰 的 民眾 會 講 若是 按呢 處理 ， 後擺 是 按怎 拜 祖先 ？ 無 徛碑 ，
無 黃金甕仔 ， 嘛無 靈骨塔 ， 欲按怎 拜 ？ 是毋是 到時陣 ， 清明 會 消失去 ？
逐家 攏 真 煩惱 。

＊ 禮俗 會 綴 社會變遷 來 改變
觀念 已經 對 塗葬 變做 是 火葬 ， 但是 清明 嘛是 無 消失去 呀 ！
所以 禮俗 確實 是 會 綴 社會變遷 來 改變 。
咱 愛 思考 祭拜 祖先 ， 應該 毋是 一个 形式 而已 ， 應該 是 予 囝孫 數念 祖先 的
一種 心情 。

＊ 墓地 成做 公園 ， 不管時 會當 去
咱 若 用 環保 自然葬 ， 墓地 就 變做 公園 ， 有 樹仔 ， 閣有 花 ， 不管時 咱 攏
會當 去 ， 袂 親像 講 這馬 一年 才 去 一遍 。
＊ 思考 禮俗 的 意義 、 人 佮 土地 的 關係
環保 自然葬 好 、 䆀 ， 逐家 攏咧 思考 當中 ， 所以 咱 會當 藉由 這个 機會 ，
思考 一下 ， 咱 所講的 禮俗 ， 到底 意義 是 啥物 ， 咱 會當 來 思考 咱人 佮 土地 的 關係 ，
到底 是 成做 啥物款 的 情形 。

◎ 語詞
． 咱人\lan2-lang5\ ： 有 兩个 意思 ，
1 . 一般 佇 民間 大部份 是 咧 講 舊曆 。
2 . 有人 用 佇咧 講 {我們 人} ， 咱人 佇 這个 世間 按怎 按怎 。
． 相送\sio1-sang3\ ： 咱 希望 咱 親情朋友 按怎 共 咱 相送 ， 這 算是 一寡 儀式 的 {統稱} ，
婉轉 的 講法 。
． 尾站\bue2-tsam7/be2-tsam7 ： 人生 的 上 尾站 ， 上 煞尾仔 ， 敢若 袂輸 坐車 到 上 尾站 ， 咱的
親情朋友 按怎 共 咱 相送 ， 這 兩个 語詞 寫起來 足有 感情 。
． 墓壙\bong7-khong3\ ：
這个 詞 較少 人 知影 ， 嘛 較少 人 講 ， 就 無 墓 矣 ， 按怎 有 墓壙 ？
 墓壙 就是 彼个 貯 棺柴 的 墓穴 ， 抑是 講 墓仔埔 內底 彼个 空 。

． 火化 ： 仝款 漢字 ， 但是 無仝款 的 發音 ， 無仝款 的意思 。
Ａ . 火化\hue2-hua3/he2-hua3\ ： 這馬 已經 有 九十 幾 pha1 的 人 是 用 火化 的 方式 ， 行 這 上 尾站 ，
按呢 較 環保 ， 嘛 袂 佔 空間 。
咱 若是 有 共 連字符\lian5-ji7-hu5/lian5-li7-hu5\ 彼條 橫線 連起來 ， 火 佮 化 共 連起來 ， 就是
咱 咧 講的 共 燒 ， 變成 骨烌 按呢 ， 就是 火化\hue2-hua3/he2-hua3\ 。
Ｂ . 火 化 hue2 hua1, he2 hua1 ： 若是 無 連字符 ， 就是 火 化 。
 火化去 就是 用 這 兩字 。 若是 欲 寫 較 詳細 ， 講 較 清楚 ， 是講 火化去 ，
咱 較 無 單獨 講 火 化 爾 ， 會 加講 一个 輕聲 的 “ 去 ” 。

﹡ 所以 ， 後擺 咱 咧 讀 文章 的 時 ， 若是 講 看著 ， 你 愛 按照 頭前 、 後壁 的 字 去 判斷 ，
看 到底 是 火化\hue2-hua3/he2-hua3 ， 抑是 火化\hue2-hua1/he2-hua1\ 。
漢字 有時仔 會 拄著 這款 狀況 ， 羅馬字 就 無 這號 問題 。

． 骨烌\kut4-hu1\ ： 火化 了後 變做 骨烌 ， 烌\hu1\ 就是 這字 ， 就是 足 幼 足 幼 按呢 。
． 黃金甕仔\hong5-kim1-ang3-a2\ ： 黃金甕\hong5-kim1-ang3\ 無 仔\a2\ 嘛 會使 ，
就是 貯 骨烌 的 甕仔 。
因為 會 共 黃金 用字 囥佇 遮 ， 主要 就是 咱 傳統 的 觀念 ， 共 先人 抑是 講 祖先 的
骨頭 、 骨頭烌 ， 當做 是 寶貝 ， 所以 講 用 一个 較 好 的 、 較 吉兆 的 名 ， 雖然 看起來 是
 黃金\ng5-kim1\ ， 是 白話音 的 讀法 ， 其實 有 彼个 意思 ，
毋過 咱 無 讀 黃金\ng5-kim1\ ， 咱 讀 文言音 黃金\hong5-kim1\ 。

． 徛\khia7\ 墓牌\bong7-pai5\ ： 咱 若是 照 一般 傳統 塗葬 的 方式 ， 一般 著愛 徛 墓牌 ，
彼个 直直 的 按呢 ， 所以 攏 講 徛\khia7\ 。
． 徛碑\khia7-pi1\ ： 碑 pi1 一般來講 是 紀念碑 、 石碑 彼款 的 。
． 埋\tai5\ ： 是 白話音 ， 埋\tai5\ 落去 。
． 埋葬\bai5-tsong3\ ： 埋\bai5\ 這 是 文言音 的 講法 。

三 、 看 戲齣\hi3-tshut4\ 講 臺語
◎ 你 莫 佮 我 佯生|li2 mai3 kah4 gua2 tenn3-tshenn1/li2 mai3 kah4 gua2 tinn3-tshinn1|
． 佯生\tenn3-tshenn1/tinn3-tshinn1\ ， 兩種 腔口差 攏有 ， 攏 會當 講 。
． 佯 這字 就是 假影 按怎 ， 生 就是 生疏 、 生份 ，
 你 莫 佮 我 假影 你 毋知 ， 假影 你 攏 無了解 。 彼个 意思 。

◎ 觀目\kuan1-bok8\ 、 詼諧\khue1-hai5/khe1-hai5\ 、 跤步\kha1-poo7\ 、 手路\tshiu2-loo7\
這 就是 傳統 戲劇 內底 ， 對 演員 ， 包括 眼神 、 表情 ， 抑是 講 動作 、 表演 型態 等等 的
一个 綜合 的 講法 。
． 跤步 、 手路 ： 可能 咱 對 後壁 兩个 詞 ， 較有 印象 ， 人講 跤步手路 ， 嘛 無一定
愛 用佇咧 戲劇 當中 ， 落尾 延伸 ， 用佇咧 一般 生活 ， 咧 形容 一寡 人 的 可能 伊 的
大風\tai7-hong1\ 啥物 ， 一般 是 咧 講 可能 做人 ， 抑是 講 咧 處理 代誌 的 部份 。
． 觀目 、 詼諧 ： 可能 咱 一般 已經 較 生疏 ， 較 無 聽人講 矣 ， 主要 是 咧 講 眼神 、 表情 、
行動 這方面 的 物件 。

◎ 一下 失覺察 ， 就 準備 去 做 海龍王 的 囝婿|tsit8-e7 sit4-kak4-tshat4 , to7 tsun2-pi7 khi3 tso3 hai2-ling5-ong5 e5 kiann2-sai3/tsit8-e7 sit4-kak4-tshat4 , to7 tsun2-pi7 khi3 tsue3 hai2-ling5-ong5 e5 kiann2-sai3/tsit8-e7 sit4-kak4-tshat4 , to7 tsun2-pi7 khi3 tso3 hai2-liong5-ong5 e5 kiann2-sai3/tsit8-e7 sit4-kak4-tshat4 , to7 tsun2-pi7 khi3 tsue3 hai2-liong5-ong5 e5 kiann2-sai3\
． 咱 主要 是 欲 講 一下 失覺察 這个 講法 ， 因為 咱 可能 這馬 攏 講 啥物 {一不小心} 、
{一不注意} 、 {恍神} 這方面 ， 咱 臺語 的 講法 就是 失覺察 。 一下\tsit8-e7\
就是講 {一 怎麼樣} 的 彼个 意思 。
． 愛 注意 失覺察 ， 拄好 三 字 攏 入聲 的 ， 歹 唸 ， 韻尾\un7-bue2/un7-be2/un7-ber2\ 有 舌尖\tsih8-tsiam1\ 的 ， 有 舌根 的 ，
這種 的 讀法 無蓋好 講 。
． 海龍王 的 囝婿 咱 應該 真 知影 ， 就是 講 沉 入 海底 。

2018 . 09 . 06 《 臺語 講 世事 》 ： 學生 在 校 禁用 手機 ?
一 、 看 新聞 講 臺語 ： {學生 校園 禁用 手機 ， 私校 行之有年}
＊ 翻譯
1 . 華語 ： {一個個 排隊}
臺語 ： 一个一个 排隊|tsit8-e5-tsit8-e5 pai5-tui7|
﹡ 咱 臺語 數量 佮 量詞\liong7-su5\ 攏 袂使 省 的 ， 攏愛 講 ， 所以 就是 愛 講 一个一个 排隊 ，
華語 {一個 一個} 省 做 {一個個} ， 咱 臺語 袂當 省 ， 咱 嘛是 愛 一个一个 ，
而且 這 四个 字 愛 連 做伙 ， 毋是 一个 就 斷 ， 一个 就 斷 ， 愛 連 四字 ，
所以 第一个 个\e5\ 愛 變調 。

2 . 華語 ： {其餘 時間 並 沒有 硬性規定}
臺語 ： 賰的 時間 無 強制 規定|tshun1-e5 si5-kan1 bo5 kiong5-tse3 kui1-ting7|
﹡ {其餘 時間} 就是 賰的 時間 。
﹡ 所謂 的 {硬性} ， 若是 欲 講 硬 按怎 規定 ， 按呢 嘛是 一種 講法 ， 嘛是 會使 。
﹡ 這个 強制 ， 會 較 硬 ， 閣較 硬 ， 比 硬 閣較 硬 。 因為 咱 臺語 的 硬 有 兩種 ，
一个 是 硬\nge7/ngi7\ ， 另外 一个 是 𠕇\ting7\ 。 通常 𠕇\ting7\ 是 佇咧 彼種
 無法度 恢復 的 程度 的 物件 ， 咱 會 用 𠕇\ting7\ ， 若是 彼號 有 可能 伸勼\tshun1-kiu1\ 的 ，
有時仔 是 硬 的 ， 有時仔 是 軟 的 ， 有時仔 是 啥物款 狀態 。
﹡ 咱 欲 講 硬 按怎 規定 ， 嘛 毋是 講 完全 袂使 ， 毋過 強制 會 閣較 強 ， 所以 ，
佇 遮 咱 就是 用 強制 規定 ， 若是 用 硬 ， 就是 看人 ， 在人 ， 會當 伸勼
就著 矣 ， 毋過 嘛是 有人 按呢 用 。 若是 佇 咱 臺語 ， 確實 欲 討論 起來 ， 有 這款的
差別 都著 矣 。

3 . 華語 ： {低頭族}
臺語 ： 向頭族\ann3-thau5-tsok8\
﹡ 主要 是 {低頭} 這个 動作 ， 咱 會 講 向頭\ann3-thau5\ ， 毋是 低\ke7\ 頭 ，
是 向\ann3\ 頭 族 。

4 . 華語 ： {同儕}
臺語 ： 同窗\tong5-tshong1\
﹡ 學生 這種 的 ， 咱 會 講 同窗 。
﹡ 但是 {同儕} 無一定 是 同窗 ， 你 愛 看 囥佇 [[佗]] 用 ， 公司 的 就是 同事 ，
若 鬥陣 做兵 的 ， 就是 仝梯 的 。

5 . 華語 ： {你 都 一直 在 滑手機}
臺語 ： 你 攏 一直 咧 掰\pue2\、𫝻\hue5\、趨\tshu1\、跙\tshu7\ 手機仔
﹡ 重點 是 這个 {滑} 欲 按怎 講 。
上 頭先 有 聽人 攏 直接 翻 ， 講 滑\kut8\ 的 ， 滑\kut8\ 手機仔 ， 你 若 干焦 聽
這个 音 ， 咱 會 想講 是 欲 掘 芋仔 ， 掘 啥物 番薯 ， 彼个 掘 。 閣來 是
講 動作 ， 手 的 動作 {用 手指頭 撥動} 到底 是 欲 叫做 啥 ？ 咱 會當 來 討論 。

1 . 掰\pue2\ ： 這字 嘛 定定 有 聽著 ， 佇 咱 生活 中 ，
 頭鬃 亂 矣 ， 掰\pue2\ 一下 、 目屎 掰\pue2\ 袂離 ，
通常 是 欲 共伊 用掉 、 去掉\khi3-tiau7\ 彼个 動作 ， 創 較 邊仔 咧 ， 共 去掉 ， 離開
某一个 範圍 ， 通常 會 較 大力 小可 啦 ， 若是 以 這幾个 來講 。
2 . 𫝻\hue5\ ： 𫝻 就 足 輕 的 喔 ！ 輕輕仔 𫝻 一下 ，
嘛 袂到 無感覺 ， 毋過 彼是 足 輕 足 輕 的 動作 。
3 . 趨\tshu1\ ： 因為 有人 講 趨冰\tshu1\ 、 趨雪\tshu1-seh4/tshu1-serh4\ 彼个 動作 。
所以 有人 是講 趨\tshu1\ 有 兩種 意思 ， 一个 是 有 斜斜\tshia5-tshia5\ 
有 斜度\tshia5-too7\ 的 ， 另外 一个 就是 講 嘛是 算 {滑} 的意思 。
4 . 跙\tshu7\ ： 有的 人 是講 {地方差} ， 其實 嘛是 彼个 滑 的 動作 。

﹡ 若是 這 四个 ， #豐惠# 老師 會 傾向 第二 个  𫝻\hue5\ 。
因為 咱 這个 動作 ， 這 並無 足 重 ， 輕輕仔 就 好 ， 而且 你 嘛 毋免講 其 它 的 足 出力 ，
抑是 足 按怎 的 動作 ， 若是 這 四个 來講 ， 會 感覺 用 𫝻\hue5\ 比較 較 適合 。

6 . 華語 ： {不 適合 由 教育部 直接 訂定 無 手機 日} 
臺語 ： 教育部 若 直接 訂 無 手機 日 無啥 好勢|kau3-iok8-poo7 na7 tit8-tsiap4 ting7 bo5 tshiu2-ki1 jit8 bo5 siann2 ho2-se3|
﹡ 臺語 重點 會 囥佇 後壁 ， 咱 講 啥物代誌 無啥 好勢 。 華語 {不 適合 寫 在 前面} ，
咱 臺語 較 重要 的 物件 是 寫 佇 後壁 ， 按怎 按怎 無啥 好勢 。

7 . 華語 ： {學生 要不要 帶 手機 上學}
臺語 ： 欲 予 學生 紮 手機仔 去 學校 無|beh4 hoo7 hak8-sing1 tsah4 tshiu2-ki1-a2 khi3 hak8-hau7 bo5|
﹡ 若 干焦 看 這个 華文 的 字面 ， 你 會 講 是 學生 欲 抑 毋 ？ ，
咱 這馬 毋是 講 學生 家己 的 意願 問題 ， 是講 教育部 ， 或者 講 學校 ， 抑是 家長 ，
是毋是 欲 予 學生 紮 手機仔 去 學校 ， 所以 咱 講 欲 按怎 無 ？ 。
﹡ {帶 手機} ： 紮\tsah4\ 手機仔
{帶 女朋友} ： 𤆬\tshua7\ 女朋友 ， 毋通 紮\tsah4\ 女朋友 ， 這 嘛是 足 基本 的 ，
這馬 嘛 足濟 人 攏 講毋著 去 ， 攏 濫做伙 。

二 、 講 予 你 知 ： 學生 在 校 禁用 手機 ?
◎ 現代人 佮 手機仔 的 關係
＊ 無 手機仔 就 無 安全感 ： 有人 講 無 手機仔 ， 就 敢若 無 穿衫 仝款 
＊ 資策會\tsu1-tshik4-hue7/tsir1-tshik4-hue7\ 統計 八成 外 中重度\tiong1-tiong7-too7\ 的 使用者
中度 ： 一工 用 兩點鐘 至 五 點鐘 ， 按呢 算 中度 ， 有 50 pha1 。
重度 ： 一工 用 超過 五 點鐘 ， 就是 號做 重度 ， 差不多 有 30 pha1 。
加加咧 ， 有 八成 ， 你 會當 想看覓 ， 你 是 中度 抑是 重度 ？
＊ 工課 、 娛樂 、 生活 攏 會 用著
因為 手機仔 實在 太 好用 矣 ， 毋管 你 欲 查 資料 ， 看 地圖 ， 佮 人 開講 ， 抑是 買物件 ，
一支 手機仔 攏 會當 解決 。 工課 、 娛樂 、 生活 攏會 用著 ， 手機仔 真正 是 非常 的 重要 。
＊ 重度 依賴 ： 用 超過 五 點鐘
你 敢是 重度 的 依賴者\i1-lai7-tsia2\ ？ 一工 用 超過 五 點鐘 無 ？

◎ 全球性\tsuan5-kiu5-sing3\ 的 手機仔 依賴症\i1-lai7-tsing3\
＊ 全球 普遍 現象
咱 對 手機仔 的 依賴 現象 ， 毋是 干焦 咱 臺灣 ， 這 是 全球性 手機仔 依賴症 的 現象 ，
全世界 的 人 攏有 普遍 這款 的 現象 。
＊ 囡仔 自我 控制 較 頇顢
用 手機仔 的 年歲 ， 層次 遮爾仔濟 ， 內面 少年人 上 需要 [[予人]] 關心 ， 因為 囡仔人 伊 對 時間
的 控制 ， 較 無法度 ， 若 針對 網路 頂 濟濟 的 資訊 ， 伊 閣 毋知影 欲 按怎 來 選擇 ， 囡仔
自我 控制 確實 較 頇顢 佇咧 ， 所以 發生 真濟 問題 。
＊ 法國 禁止 國中小\kok4-tiong1-sio2\ 學生 校園內 用 手機仔
法國 𪜶 佇 今年 九月 開始 ， 有 一條 法律 就欲 出來 矣 ， 𪜶 欲 禁止 國中小 學生 佇咧 學校
內面 ， 袂當 用 手機仔 ， 這 是 這馬 法國 總統 的 政見 。
為啥物 法國人 欲 禁止 學生 囡仔 用 手機仔 咧 ？ 因為 𪜶 法國人 有 九成 的 學生 囡仔
有 手機仔 ， 結果 發現 足濟 問題 ， 譬如 講 上課 的 時陣 ， 無咧 上課 ， 下課 的 時陣 ，
嘛 無咧 下課 ， 以前 咱 下課 攏會 出去 𨑨迌 啦 ， 佮 朋友 開講 啦 ， 這馬 嘛 攏 無 矣 ，
下課 了後 ， 逐家 嘛是 繼續 坐 佇咧 教室 內面 ， 咧 耍 𪜶 的 手機仔 。
＊ 教育 觀點 ： 影響 上課 、 學生 健康
濟濟 的 問題 來 發生 ， 法國 就按呢 來 決定 ， 𪜶 的 教育部長 提出 這个 看法 ， 講 手機仔
毋但 影響著 教育 部份 ， 影響著 上課 ， 閣 嘛 影響著 學生 的 健康 ， 毋管 是 心理上 ， 抑是
講 身體 上 ， 攏 出現 一寡 影響 就 著 矣 。

◎ 臺灣 的 狀況\tsong7-hong2\
＊ 因為 手機仔 佮 爸母 冤家 衝突 比例 懸
最近 定定 看著 新聞 內面 講 ， 因為 手機仔 ， 學生 囡仔 、 少年人 佮 爸母 冤家 起衝突 的
比例 ， 是 愈來愈 懸 ， 甚至 咱 有 聽咧 講 有 這號 家長 閣會 𤆬囡仔 ， 因為 手機仔 的 代誌 ，
去 揣 心理醫生 來 做 諮詢 ， 甚至 閣有 聽過 一个 新聞 講 ， 爸母 因為 共 囡仔 的 手機仔 ，
無愛 予 伊 用 ， 結果 有 跳樓 的 這款 的 新聞 出現 。
所以 講 咱 這馬 臺灣 的 情形 嘛是 誠 嚴重 。
＊ 管理 辦法 ： 愛 家長 同意 申請
這馬 咱 學校 的 管理 辦法 攏 差不多 ， 就是 講 咱 的 學生 囡仔 ， 若欲 提 手機仔 去 學校 ，
學校 就 愛 有 家長 的 同意 ， 愛閣 申請 ， 寫 講 為啥物 愛 紮 手機仔 去 學校 。
＊ 放學 進前 袂當 用
提去 學校 了後 ， 嘛是 仝款 ， 放學 進前 攏 袂當 用 ， 就有 老師 佇咧 早起 的 時陣 講
 來 ， 逐家 共 手機仔 交 出來 。 囥 佇咧 一个 所在 ， 號做 養 機 場 ， 囥咧 遐
共 養 咧 ， 下課 了後 才 會當 提 轉去 用 。
＊ 家長 有 無仝 看法
咱 佇咧 臺灣 的 學生 囡仔 ， 𪜶 咧 學校 敢會當 用 手機仔 ？ 家長 有 無仝 看法 。

◎ 家長 應該 按怎 做
＊ 校園 內 用 手機仔 的 好䆀 猶無 共識
有的 家長 就會 講 ， 手機仔 不止仔 好用 ， 學生 會當 揣 資料 ， 讀書 的 時陣 嘛 需要
揣 資料 。
閣來 ， 我的 囡仔 有 手機仔 ， 我 佮 伊 聯絡 較 方便 ， 按呢 嘛 真 安全 。
各種 的 講法 攏有 ， 學校 內面 用 手機仔 的 好䆀 ， 佇 咱 臺灣 猶無 共識 。
＊ 家己 做好 模範 、 規矩 講 好勢
建議 咱的 家長 上好 對 家己 做起 ， 毋管 是 佇咧 厝內 ， 抑是 佇咧 學校 ， 佮 咱的 囡仔 ，
先 做好 一个 模範 ， 規矩 愛 講予 好勢 。
＊ 佮 囡仔 溝通 ， 教 𪜶 愛 有 撙節
咱 家己 佮 囡仔 講話 的 時陣 ， 毋通 那 講話 那 用 手機仔 ， 你 若 家己 做 好 示範 ， 相信
咱的 囡仔 攏會 佮 咱 做 學習 ， 教 𪜶 愛 有站節 。

◎ 語詞
． 笑詼\tshio3-khue1/tshio3-khe1\ ： 無 提 手機仔 ， 就 敢若 無 穿衫 。
． 掰\pue2\、𫝻\hue5\、黜\thuh4\ 手機仔
黜\thuh4\ 手機仔 ： 單獨 用 指指\ki2-tsainn2\ 欲 去 點 啥物貨 ， 按呢 用 黜 猶閣 會使 。
 黜 黜 是 點 ， 敢若 講 輕輕仔 點一下 點一下 ， 無一定 愛 黜 予 破 。 通常 是
較 長 ， 較 尖 的 物件 ， 去 拄 佗位 的 彼款 動作 ， 叫做 黜 。
有的 人 嘛會 認為 講 ， 我 用 黜 的 敢若 嘛著 ， 確實 有當時仔 是 用 黜 的 無毋著 。
應該 是講 點 ， 你 若 黜 傷 大力 嘛 無效 ， 愛 輕輕仔 點 。
 黜 ， 咱 一般 有用 佇咧 其他 的 所在 ， 長 的 、 尖 的 物件 黜 佗位 。 親像 黜 枴仔 ，
這 嘛是 一種 用法 ， 行路 無方便 ， 我 愛 黜枴仔\thuh4-kuai2-a2\ 行路 ， 黜 咧 黜 咧 。

． 拑牢牢\khinn5-tiau5-tiau5\ ： 咱 定定 共 手機仔 拑牢牢 。 意思 就是 講 ， 你 欲 共 一項
啥物 物件 攏 共 掠咧 ， 或者 是 按怎 固定 攏 無欲 放 ， 按呢 的 動作 就是 拑\khinn5\ 。
 拑\khinn5\ 的 動作 無一定 是 手 的 動作 ， 伊 其實 有 較 抽象的 意思 ， 就是 你 欲 共
某 一項 啥物 物件 ， 有 可能 是 較 抽象 的 ， 你 欲 共伊 規个 顧咧 ， 無愛 離開 這个 範圍 內 的
這款 意思 。

． 依賴\i1-nai7\ ： nai7 是 賴 的 文言音 。
但是 咱 這馬 大部份 的 人 攏 講 依賴\i1-lai7\ ， 是 受著 {賴 ㄌ} (l) 的 影響 。
． 誣賴\bu5-lua7\ ： 賴\lua7\ 是 白話音 。 姓 賴\lua7\ ， 賴\lua7\ 先生 。

． 篩選\thai1-suan2\ ： 用 篩\thai1\ 的 ， 以早 的 米篩\thai1\ ， 去 篩 ， 去 揀 出來
按呢 ， 叫 篩選\thai1-suan2\ 。
． 欲望\iok8-bong7\
． 欲\beh4\ ： 依 教育部 用字 來講 ， 伊 是 算 一个 替代 用字 ， 有時仔 是 無一定 有 所謂 的
 古 正字 ， 抑是 原本 的 字 通好 用 的 時陣 ， 有 可能 有 ， 但是 你 用 彼款 字 ，
這馬 的 人 嘛 足 生疏 ， 毋知影 ， 所以 有時仔 用 替代 用字 。
． 注神\tsu3-sin5\ ： 專心一意 去 注意 啥物代誌 ， 所有 的 精神 攏 佇 遐 ， 叫做 注神 。
． 沒收\but8-siu1\ ： 手機仔 提去 學校 ， 會 去 予 老師 沒收\but8-siu1\ ， 這 是 較 文 的 講法 。

三 、 看 戲齣\hi3-tshut4\ 講 臺語
◎ 會 呼雞 ， 袂 歕火\\e7 khoo1-ke1 , be7 pun5-hue2/e7 khoo1-kue1, bue7 pun5-he2\\
華語 的意思 就是 {上氣不接下氣} ， 但是 咱 臺語 就是 按呢 講 。
欲 按怎 呼\khoo1\ ？ 
＊ 呼雞 就是 足 簡單 的 動作 ， 學 彼號 雞仔 的 叫聲 ， 算 咱 庄跤 生活 足 四常 會 做 的
代誌 的 動作 。 所以 就是 毋免 費力 ， 你 就 會當 做 這个 代誌 。
＊ 歕火 就是 你 欲 起灶\khi2-tsau3\ ， 以早 無 這馬 遐爾 方便 ， 攏愛 燃柴 起灶 ， 起灶 真正 愛
出 足 大力 的 ， 較 有法度 共 彼个 灶 ， 氣 一定愛 足 在 、 足 足 的 ， 才 會當 共 灶 燃柴
燃 起來 。
＊ 歕火 哪有 啥物 困難 ？ 食 雞卵糕 的 時陣 ， 歕火 歕 一下 就好 。
但是 問題 食 雞卵糕 彼種 ， 袂使 講 歕火 ，
因為 歕火 是 欲 予 火 著\toh8\ 起來 ， 蠟燭 、 蠟條 彼是 火化去 ，
是 歕 予 化|pun5 hoo7 hua1| ， 歕火 是 欲 歕 予 著|pun5 hoo7 toh8| ，
意思 無仝款 。

◎ 拄好就好 tu2-ho2-to7-ho2
華語 是講 {適可而止} 。
 拄好 嘛是 臺語 誠 定定 咧 用 的 。

◎ 手 按呢 反反|tshiu2 an2-ne1 ping2-ping2|
這 足 趣味 的 ， 這 足 特 別的 用法 。
因為 這 是 戲 先的 咧 𤆬 演員 的 時陣 ， 咧 共伊 講 手勢 愛 按怎 比 ， 你 手 按呢 反反 ，
意思 就是 伊 無 正 ， 無照 彼个 手勢 ， 用 反反\ping2-ping2\ ， 這 是 足 臺語 的 講法 。

2018 . 09 . 13 《 臺語 講 世事 》 ： {深海魚 塑膠 危機}
一 、 看 新聞 講 臺語 ： 師生 藏水沬 抾 糞埽\pun3-so3\
＊ 翻譯
1 . 華語 ： {潛水客 七手八腳 在 海底 撿 東西}
臺語 ： 逐家 藏水沬 佇 海底 無閒𩑾𩑾 咧 抾 物件|tak8-ke1 tshang3-tsui2-bi7 ti7 hai2-te2 bo5-ing5-tshih4-tshah4 leh4 khioh4 mih8-kiann7|
﹡ {潛水客} ， 這字 {客} ， 咱 臺語 的 人客 就 明顯 是 人客 ， 佇 遮 當然 咱 無適合
直接 講 人客 ， 所以 咱 毋免 去 講 啥物人 ， 逐家 藏水沬 就是 表示 遮的 人
就是 藏水 的 人 。
﹡ {潛水} 就是 藏水沬\tshang3-tsui2-bi7\ 。
﹡ {七手八腳} 就是 無閒𩑾𩑾 。

2 . 華語 ： {浮潛}
臺語 ： 浮水沬\phu5-tsui2-bi7\ ； (snorkeling)
﹡ 咱 會當 考慮 看 欲 按怎 翻譯 較 好勢 ， 就是講 {浮潛} 的意思 ，
到底 是 伊 佇咧 足 淺 的 海面 下跤 ， 咧 泅 的 意思 ， 有時仔 會 浮 出來 ， 抑是 無 ，
攏 一直 佇咧 淺水 咧 泅 ？
﹡ 一般 藏水沬 有 揹 遐的 家私 ，
{浮潛} 就 無 ， 伊 就 予 你 一个 塑膠 的 欶管\suh4-kong2\ ， 按呢 就 浮咧 水 頂面 。
所以 浮水沬 會使 考慮 。
﹡ 浮咧 浮咧 ， 咱 嘛 會當 考慮 浮泅\phu5-siu5\ ， 伊 嘛是 泅水 的 方式 其中 一種 。
咱 浮 佇 水面 ， 有一寡 簡單 的 物件 ， 會當 向 海底 看 。
﹡ 沬\bi7\ 的 意思 應該 是講 沉 佇 水底 ， 但是 這个 水底 嘛無 講 是 偌 深 ，
 沉落去 就是 佇 水面 下跤 ， 水 內面 ， 愛 沉 入去 。 {浮潛} 浮咧 浮咧 ，
上無 面 是 小可 佇咧 水 下跤 ， 浮水沬\phu5-tsui2-bi7\ 。

3 . 華語 ： {眾人 賣力 將 垃圾 掃 入 漁網 袋中}
臺語 ： 眾人 骨力 共 糞埽 掃 入去 罟仔 內|tsing3-lang5 kut4-lat8 ka7 pun3-so3 sau3 jip8-khi3 koo1-a2-lai7|
﹡ {眾人 賣力} 就是 眾人 骨力 。
﹡ {漁網} ， 漁網仔 當然 嘛是 會使 ， 另外 一个 講法 ， 古早 傳統 講法 ，
講 罟\koo1\ 、 罟仔\koo1-a2\ ， 彼 就是 漁網仔 的 意思 。
以早 有 一種 牽罟 的 講法 ， 彼是 講 眾人 較濟 人 來 牽 較 大 的 網仔 ，
逐家 鬥陣 搝咧 ， 欲 去 做 掠魚 的 動作 。 

4 . 華語 ： {引發 我們 想要 幫 魚 打掃 家 的 環境}
臺語 ： 予 阮 想欲 替 魚仔 的 徛家 摒掃|hoo7 guan2 siunn7-beh4 the3 hi5-a2 e5 khia7-ke1 piann3-sau3|
﹡ {引發} 主要 是 予 咱 想欲 按怎 ， 所以 直接 講 予 阮 想欲 按怎 。
﹡ 因為 較 擬人化\gi2-jin5-hua3/gi2-lin5-hua3\ ， 就是 共 魚仔 當做 敢若 人 ， 有 一个 徛家 ，
所以 就 講 欲 摒掃 伊 的 徛家 。

5 . 華語 ： {穿 上 全副 的 潛水 裝備}
臺語 ： 藏水沬 的 家私 規 軀 穿 好好|tshang3-tsui2-bi7 e5 ke1-si1 kui1-su1 tshing7-ho2-ho2|
﹡ {裝備} 咱 會當 講是 藏水沬 的 家私 ， 家私 包括 衫 ， 工具 也好 ，
或者是 器具 ， 抑是 有一寡 設備 ， 彼 攏 會當 講 是 家私 。
 為著 藏水沬 欲 愛 用 的 遐 个 家私 。 因為 一般 是 規 軀 ， 規套 的 ， 穿 好好 來 形容 。
﹡ 咱 臺語 欲 講 的 物件 攏 囥佇 後壁 ， 較 重要 的 ， 動詞 ， 抑是 欲 強調 的 物件 囥 後壁 。
華語 是 {穿上} 按怎 按怎 ， 咱 都 按怎 按怎 穿 好好 。

﹡ 穿 好 佮 穿 好好 的 差別 ：
若是 穿 好好 好 ， 咱 一般 會用 其 它 的 表達 。
 穿 好好 佮 穿 好 ， 其實 中央 有 省略 一个 “ 予 ” ， 穿 “ 予 ” 伊 好好 ，
 穿 “ 予 ” 伊 好 ， 一个 省略 的 講法 ， 當然 你 欲 講 完整 嘛 會使 ， 若是 一般 口語
無 講 遐爾 長 ， 咱 就 講 穿 好好 。
﹡ 若是 用 形容 來講 ， 本來 咱 兩 字 的 ， 其實 伊 的 程度 是 較 輕 。
譬如 講 這馬 足 熱 ， 熱 佮 熱熱 ， 其實 熱 程度 比 熱熱 較 熱 ，
毋是 字 較 濟 ， 程度 較 懸 ， 顛倒 是 倒反 。
﹡ 穿 好好 是 咱 臺語 有一寡 疊詞 的 用法 ， 就是 (A B B) ， Ａ 可能 是 一个 動作 ，
 好好 是 咧 形容 伊 的 。 親像 講 食 飽飽 嘛是 。

6 . 華語 ： {海膽 、 海參 、 海星}
臺語 ： 海膽\hai2-tann2\ 、 海參\hai2-sim1/hai2-som1/hai2-sam1\ 、海星\hai2-tshenn1/hai2-tshinn1\

7 . 華語 ： {結合 生態 保育 與 海洋 教育}
臺語 ： 共 生態 保育 佮 海洋 教育 敆做伙|ka7 sing1-thai3 po2-iok8 kah4 hai2-iunn5 kau3-iok8 kap4 tso3-hue2/ka7 sing1-thai3 po2-iok8 kah4 hai2-iunn5 kau3-iok8 kap4 tso3-hue2 tsue3-he2|
﹡ {結合} 直接 講 結合 ， 當然 咱 這馬 的 人 可能 嘛是 攏 真 慣勢 。
但是 咱 口語 的 講法 ， 咱 是講 共 啥物貨 敆做伙 ， 所以 講 共 這 兩項 敆做伙 ，
 共 生態 保育 佮 海洋 教育 敆做伙 。
這 嘛是 仝款 ， 咱 定定 看著 臺語 是 共 欲 做 的 代誌 囥咧 後壁 ， 抑是 較 重要 的 ，
欲 強調 的 物件 是 囥咧 後壁 。

二 、 講 予 你 知 ： 海魚 塑膠 危機
◎ 塑膠 幼仔 禁令
＊ 有 塑膠 幼仔 的 ，  七月 起 禁賣\kim3-be7/kim3-bue7\
佇 咱 臺灣 ， 七月 開始 ， 咱 就有 一个 法律 ， 欲來 禁賣 一寡 有 塑膠 幼仔 的 物件 。
＊ 包括 洗髮精 、 洗顏料\se2-gan5-liau7/sue2-gan5-liau7\ 、 洗浴膏\se2-ik8-ko1/sue2-ik8-ko1\ 、 雪文 、 磨砂膏\bua5-sua1-ko1\ 、 齒膏
咱 咧 使用 的 時陣 ， 有 這款 的 經驗 ， 內面 有一寡 塑膠 幼仔 ， 會當 予 咱 皮膚 幼麵麵 ，
喙齒 鑢 較 清氣 ， 等等 的 這種 塑膠 幼仔 ， 七月 開始 禁賣 。
＊ 幼仔 流入 海裡 ， 魚 會 食著
因為 這款 幼仔 ， 會 流 入去 海裡 ， 魚 會 去 食著 。

◎ 塑膠 汙染 對 魚 的 影響
＊ 大西洋 深海魚\tshim1-hai2-hi5/tshim1-hai2-hu5/tshim1-hai2-hir5\ 七 成 體內 有 塑膠 幼仔
這馬 真濟 塑膠 糞埽 ， 流 入去 海 內面 ， 對 魚 有 真大 的 影響 。
西方 有一寡 專家 咧 研究 ， 講 大西洋 深海魚 ， 有 七 成 ， 遮爾仔 懸 ， 𪜶 的 體內 竟然
攏有 塑膠 幼仔 。
＊ 塑膠 沐著 食物 味 ， 唌 魚仔 食
原來 一寡 塑膠 佇咧 海 內面 了後 ， 會 沐著 一寡 食物 的 味 ， 魚仔 都 予 伊 唌 去 食 ，
就 食 入去 腹肚內 。
＊ 腸仔 予 窒\that4\ 牢 ， 食 袂 落去 枵死
一寡 塑膠 幼仔 ， 佇 魚仔 的 腹肚內 ， 就 共 魚仔 的 腸仔腸肚 窒 牢牢 ， 窒牢 了後 ，
魚 若欲 閣 食 其他 的 物件 ， 攏 食 袂 落去 ， 所以 就按呢 枵死 ， 造成 真大 的 影響 。
＊ 環境 hoo1-lu2-bong2 損蕩 魚仔 健康
咱 攏 知影 塑膠 本身 ， 有一寡 環境 hoo1-lu2-bong2 佇咧 ， 魚 佇咧 海 內面
泅水 生活 ， 塑膠 泡 咧 水 內面 ， 袂輸 魚 攏 泡 佇 塑膠 湯 內面 ， 所以 會 影響 魚 的 健康 ，
譬如 講 影響 魚 生湠 的 能力 ， 魚 的 內分泌 。

◎ 塑膠 汙染 對 生態 、 人 的 影響
＊ 對 深海 生態 系統 有 負面 影響
細隻魚\se3-tsiah4-hi5/sue3-tsiah4-hi5/sue3-tsiah4-hu5\ 去 食著 塑膠 幼仔 ， 食 入去 了後 ， 大隻魚\tua7-tsiah4-hi5/tua7-tsiah4-hu5\ 食 細隻魚 ， 無 就是 鳥仔 食 大隻魚 。
＊ 深海魚 會 食 細隻魚 （ 串仔 、 鯊魚 、 丁挽 、 鱈魚 等 ）
深海魚 會 食 細隻魚 ， 譬如 講 串仔 {鮪 魚} 、 鯊魚 、 丁挽 應該 是 旗魚 、 鱈魚 等 ，
大隻魚 去 食 細隻魚 ， 細隻 魚 腹肚 窒牢 一寡 塑膠 幼仔 。
＊ 塑膠 幼仔 透過 食物鍊\sit8-but8-lian7\ 粒積
塑膠 幼仔 就按呢 ， 慢慢仔 透過 食物鍊 的 方式 ， 粒積 佇咧 各種 生物 的 體內 。
＊ 嘛是 會 影響 人類 的 健康
咱人 去 食 大隻魚 ， 所以 規个 一層 一層 影響 落來 ， 最後 就是 影響著 人類 的 健康 。

◎ 塑膠 幼仔 的 形成
＊ 人類 製造 ： 美容 用品 的 軟珠仔
塑膠 幼仔 分做 兩種 ， 一種 是 咱人 咧 製造 的 時陣 ， 就 共伊 製造 親像 軟珠仔 的 方式 ，
一寡 美容 用品 內底 的 軟珠仔 ， 伊 本身 就是 遮爾仔 細粒 。
＊ 大海 分解 ： 水壓 、 鹽分 、 紫外線 、 風化
另外 一種 是 塑膠 糞埽 ， 入去 海 內面 了後 ， 去 予 大海 共伊 分解 ， 大海 伊 有 水壓 、
有 鹽分 ， 有 紫外線 、 風吹 風化 了後 ， 大塊 塑膠 變 細塊 塑膠 ， 細塊 塑膠 變 幼 塑膠 ，
塑膠 幼仔 就 產生 矣 。
＊ 五 到 十 (​milli) 占 43 pha1 ； 比 零 點 一 閣較 細 占 16 pha1
有 專家 講 ， 大海 內面 的 塑膠 ，五 到 10 (​milli) 的 塑膠 占 43 pha1 ； 比 0 . 1mm1 較 細的 占 16 pha1 ，
這 真正 是 非常 的 濟 ， 就是 這寡 塑膠 幼仔 ， 去 予 魚 食落去 ， 影響著 規个 生態 。
＊ 損蕩 環境 佮 健康 ， 食蒜仔吐蕗蕎
所以 咱 知影 ， 這 毋但 是 魚 的 問題 爾 ， 損蕩 環境 佮 健康 ， 全部 的 人 ， 全部 的 生物 ，
攏會 受著 影響 。
咱 千萬 愛 注意 ， 千萬 毋通 貪 方便 ， 軟珠仔 誠 方便 ， 結果 就是 咱 食蒜仔吐蕗蕎 ，
按呢 就 真正 真 害 的 代誌 矣 。

◎ 語詞
． 洗浴膏\se2-ik8-ko1/sue2-ik8-ko1\ ： 洗喙 用 齒膏 ， 齒膏 彼个 形 ， 佮 洗浴膏 是毋是 仝款 ？
因為 仝款 膏膏 黏黏 。
﹡ 敢會當 講 洗浴 奶 se2-ik8 ling1 ？ 若是 用 奶 ling1 ， 一般 是 較 水 。
無 遐爾 膏 。 較 膏 的 用 膏 ， 較 水 的 用 奶 ling1 。
． 食物\tsiah8-mih8/sit8-but8\ ： 咱 一般 口語 是 食物\tsiah8-mih8\ ， 有的 人 是 文言音 的
講法 食物\sit8-but8\ ， 若是 講 食物\sit8-but8\ ， 就會 佮 植物\sit8-but8\ 仝 音 ，
 植物\sit8-but8\ 無 白話 講法 ， 有當時 就會 小可 濫摻\lam7-tsham1\ 。

． hoo1-lu2-bong2 ： 這 是 外來語 的 音譯 ， 咱 照 外來語 的 音 ， 直接 用 音譯 ， 用 羅馬字 ，
毋免 閣 製造 新的 語詞 漢字 來 寫 ， 這 就是 羅馬字 的 一个 好處 。
． 內分泌\lai7-hun1-pi3\ ： 生物 攏會 影響 ， 毋是 干焦 海洋 的 魚仔 ， 嘛是 會 影響著 人 ，
規个 生態 攏會 影響著 。
． 串仔\tshng3-a2\ ： 是 一種 魚 ， 較 有名 的 可能 是 烏甕串\oo1-ang3-tshng3\ {黑鮪魚} ，
是 串仔 的 一種 。 串仔 是 總類\tsong2-lui7\ 的 講法 ， 有 大隻 串仔 ， 有 細 串仔 ，
有 生生 咧 食 的 ， 嘛有 做 罐頭 咧 食 的 。

． 丁挽\ting1-ban2\ ： 這馬 的 人 較 生疏 ， 因為 逐家 攏 看 漢字 ， 讀 旗魚 ， 袂記得 古早
其實 有 這種 講法 ， 這 可能 愛 掠魚 的 人 較 知影 。
﹡ 為啥物 叫 丁挽 ， 這馬 無啥物 直接 的 資料 通好 查 ， 毋過 就是 有 這个 詞 留佇 辭典
佮 一寡 掠魚 的 人 有 按呢 講 。
按呢 真 無彩 ， 因為 咱 臺灣 是 一个 靠 海 的 國家 ， 所以 講 掠魚 的 一寡 文化 ， 攏有
囥 佇咧 咱的 字詞 內面 ， 這 會 綴 語言 的 流失 就 無去 ， 真 無彩 。

． 海豬\hai2-ti1\ ： 有的 會 加一 字 仔\a2\ ， 海豬仔\hai2-ti1-a2\ ， 足 古錐 的 ， 唱歌 足 厲害 的 ，
唱 海豬仔音\hai2-ti1-a2-im1\ 。
． 海翁\hai2-ang1\ ： 就是 一般 講的 {鯨魚} 。 翁\ang1\ 用 佇 遮 ， 表示 伊 是 海 內底
上大的 ， 翁 是 上大的 是 以前 的 一个 想法 。
． phoo1-li2-long2/pho1-li2-long2 ： 這 嘛是 外來語 的 音譯 ， 聽著 啥物 音 ， 就 直接 講 啥物 音 ，
寫 啥物 音 。
． 食蒜頭吐蕗蕎\\tsiah8 suan3-thau5 thoo3 loo7-gio7\\ .
﹡ 這 有 足濟 方音差 ， 無仝款 所在 有 無仝款 的 講法 。 有人 講 蕎\kioh4\ ，
嘛 有人 講 蕎\jio7\ ， 嘛有 短音 的 講法 ， 有 幾若 種 無仝 所在 無仝 講法 。
﹡ 啥物 是 蕗蕎\loo7-gio7\ ？
一般 攏會 豉 ， 敢若 講 一定 愛 用 豉 的 ， 逐家 較 慣勢 按呢 做 ， 共 豉 做 一盤 一盤 來 食 。
是按怎 會 用 蒜頭 佮 蕗蕎 去 比較 ？ 因為 外形 足 成 的 ， 毋過 蒜頭 較 細粒 ，
較 普遍 ， 相對 嘛 較 俗 ， 蕗蕎 是 較 大粒 ， 嘛 較 貴 ， 較 稀罕 。 就是
 食 較 細粒 的 ， 較 俗的 ， 結果 吐 較 大粒 的 ， 較 貴 的 。 就是 袂合 的 意思 。

三 、 看 戲齣\hi3-tshut4\ 講 臺語
◎ 耳空 搤 予 清氣|hinn7-khang1 iah4 hoo7 tshing1-khi3|
 耳空 用 挖 oo2 的 ， 用 搤 iah4 的 ， 嘛 有人 講 用 挖 ue2 的 ， 攏 會使 。

◎ 笑詼 甲 跋跋倒 矣|tshio3-khue1 kah4 puah8-puah8-to2 ah4/tshio3-khe1 kah4 puah8-puah8-to2 ah4|
 跋跋倒 疊詞 ， 佮 跋倒 ， 意思 是 無啥物 精差 ， 咱 會 用 疊詞 來 形容 ，
敢若 有 較 加強 的 講法 ， 佇 這種 狀況 是 按呢 。

◎ 擲 佇 塗跤 lap4|tan3 ti7 thoo5-kha1 lap4|
 lap4 就是 共 踏 較 大力 咧 彼个 動作 ， 用 跤 去 大力 咧 踏 的 動作 。

2018 . 09 . 20 《 臺語 講 世事 》 ： 中秋 舊 風俗
一 、 看 新聞 講 臺語 ： {拚 結婚 基金 ！ 中秋 跋 餅 千人 搶 五十 萬}
＊ 翻譯
1 . 華語 ： {全神貫注 緊盯}
臺語 ： 目睭擘金 注神 看|bak8-tsiu1-peh4-kim1 tsu3-sin5 khuann3|
﹡ 主要 是講 真 注神 ， 所謂 的 集中 精神 。
﹡ {全神貫注} 就是 注神\tsu3-sin5\ 。
﹡ {緊盯} 有 幾若 種 講法 ， 咱 遮 是講 目睭擘金\bak8-tsiu1-peh4-kim1\ 。
目睭 展大蕊\thian2-tai7-lui2\ ， 目睭 褫開\thi2-khui1\ 。
目睭 對 細蕊 到 大蕊 ， 褫開 → 展大蕊 → 擘金 。

2 . 華語 ： {來 拼 拼 手氣}
臺語 ： 來 拚 看 家己 有 旺手 無|lai5 piann3 khuann3 ka1-ki7 u7 ong7-tshiu2 bo5|
﹡ {手氣} 基本上 就是 好歹 字運\ji7-un7/li7-un7\ 的 意思 。
﹡ 咱 會當 看 家己 有 旺手 無 ， {手氣} 就是 旺手 這種 講法 。
嘛 會當 講 手氣 有 旺 無 ， 旺手 聽起來 敢若 閣較 厲害 ， 較 傳統 ， 較 咱 臺語 氣 。
﹡ 若愛 靠 技術 的 ， 就 袂當 用 旺手 。
 旺手 是 咧 看 好運 、 歹運 、 博 看覓 的 意思 。

3 . 華語 ： {活絡 地方 民俗}
臺語 ： 予 地方 風俗 閣 活 起來|hoo7 te7-hng1 hong1-siok8 koh4 uah8 khi2-lai5|
﹡ 主要 就是 講 欲 予 啥物貨 閣 活 起來 ， 原本 可能 恬寂寂\tiam7-tsih4-tsih4\ ，
無人 知 ， 抑是 講 已經 消失 、 咧欲 消失 矣 ， 閣 予 活 起來 ， 所以 咱 講
 予 地方 風俗 閣 活 起來 按呢 講法 。
#慧盈# 老師 講 敢若 咱 這馬 做 這个 節目 ， 希望 予 臺語 閣 活 起來 。
﹡ 兩 橫線 佮 一 橫線 的 差別 。
一條 短橫線\te2-huainn5-suann3“ - ” ： 共 音節 佮 音節 連接起來 ， 咱 講 連字符 。 就是 共 字 連接起來
的 符號 。
兩條 短橫線 “--” ： 叫做 輕聲 符號 。
﹡ 以 這个 例 活 起來 來看 ， 活 的 後壁 兩條 短橫線 “--” ， 活 是 重點 ， 無 變調 ，
愛 讀 伊 本來 的 調 ， 輕聲 符號 後壁 ， 相對 頭前 來講 ， 較 無重要 的 輕聲 字 ，
可能 有 兩 字 、 三 字 、 四 字 不等 ， 就 愛 共伊 用 連字符 閣 共 接 起來 ， 攏愛 讀 輕聲 。

4 . 華語 ： {十八 豆}
臺語 ： 十八骰仔\sip8-pat4-tau5-a2\ 、 十八仔\sip8-pat4-a2\ 
﹡ 十八骰仔 的 骰仔\tau5-a2\ 才是 正確 的 寫法 ， 因為 大部份 tau5-a2 咱 攏會 想著
 紅豆 、 綠豆 彼个 豆仔\tau7-a2\ ， 所以 有人 寫做 豆仔 ，
應該 骰仔\tau5-a2\ 才是 正確 的 。

5 . 華語 ： {我們 就有 好運 來}
臺語 ： 阮 字運 就 較 衝|guan2 ji7-un7 to7 khah4 tshing3/guan2 li7-un7 to7 khah4 tshing3/gun2 ji7-un7 to7 khah4 tshing3/gun2 li7-un7 to7 khah4 tshing3\
﹡ 字運 是 簡縮\kan2-sok4\ 的 講法 ， 這个 字 所謂 佮 人 的 八字 有關係 ， 你的 八字 較 好 ，
抑是 按怎 ， 較 旺 ， 較 有 這个 好運 的 意思 。
﹡ 語言 是 咱 文化 的 載體 ， 這个 就是 一个 例 ，
運氣 這个 物件 ， 頭前 就 囥 一个 字 。

二 、 講 予 你 知 ： 中秋 舊 風俗
◎ 中秋 的 印象\in3-siong7\
＊ 中國 民間 故事
嫦娥\Siong5-ngoo5\ 奔走 月娘 、 玉兔 舂\tsing1\ 藥仔 、
吳剛 剉\tsho3\ 桂花樹 、 朱元璋\tsu1-guan5-tsiong1\ 藏 紙條
＊ 臺灣 在地的
食 柚仔 、 戴 柚仔 帽 、 烘肉 。
 烘肉 是 這 三十 年 以內 ， 漸漸 才 起來 的 風俗 。
＊ 一寡 風俗 漸漸 衰微
傳統 的 風俗 到底 佇 佗位 ？ 就是 漸漸 衰微 去 矣 。

◎ 臺灣 中秋 傳統 風俗
＊ 聽香 ：
． 婦人人 拈香 問卜\bun7-pok4/mng7-pok4\ ， 請示 出門 方向
． 路裡 聽著 啥物 跋桮 問 神明 敢是 答案
佇咧 古早 ， 中秋 的 時陣 ， 婦人人 會 先 攑香 問 神明 ， 伊 想欲 知影 啥物代誌 ， 先 問 予 明
了後 ， 徛 來到 門跤口 ， 閣 攑香 問 神明 ， 是 欲 行 倒爿 ， 抑是 欲 行 正爿 ， 問了 ， 閣 跋桮
請示 了後 ， 行出 門 ， 就 開始 沿路 聽 過路人 攏咧 講 啥物 物件 ， 聽聽咧 ， 若是 聽著
過路人 講的 這句話 ， 敢若 親像 神明 咧 共 我 回答 的 時陣 ， 馬上 就 緊 來 跋桮 講
 敢是 這句 ？ ， 愛 連紲 跋 三个 象桮 ， 才 知影 原來 這句 是 神明 咧 共 咱 回答 的 答案 。

＊ 土地公 枴仔\kuai2-a2\
． 中秋 相傳 是 土地公 得道 之 日
中秋 這工 ， 除了 是 中秋 以外 ， 嘛 有人 講 是 土地公 的 生日 ， 土地公 得道 之 日 ，
佇 這工 ， 因為 咱 過去 作穡人 佮 土地公 的 關係 非常 的 深 ， 嘛 非常 感謝 土地公 一直 共 咱 照顧 ，
予 咱 有 一个 好年冬 ， 所以 佇咧 這工 ， 逐工 會 攢 月餅 ， 閣有 麻糍\mua5-tsi5\ 來 拜 土地公 。
． 佇 園裡 插 枴仔 ， 望 伊 鬥 巡田
另外 ， 閣 佇咧 家己 的 園仔內 ， 插 一支 枴仔 ， 就是 為著 欲 予 土地公 會通 用 ， 會當 予
土地公 攑 這个 枴仔 ， 幫助 咱 閣去 共 田 鬥 巡 一寡 ， 共 咱 鬥 趕 一寡 害蟲 、 菜蟲 等等 。

＊ 拜 月神 ： 原來 中秋 這工 ， 閣 會當 拜 月神
． 月餅 掠外 ， 閣 攢 米粉 、 芋仔
拜 月神 ， 愛 攢 啥物 物件 ？ 月餅 掠外 ， 閣愛 攢 米粉 、 芋仔 。
． 食 米粉芋 ， 有 好 頭路 ： 掠 芋\oo7\ 佮 路\loo7\ 這 兩 字 倚音 。
這 味 袂䆀 ， 米粉 、 芋仔 ， 閣 摻 一寡 蝦米 佮 肉絲 ， 這 味 應該 足 受 歡迎 。

＊ 跋 狀元餅
． 撚骰仔 跋 輸贏 ， 餅 金 用 功名 號名
 跋 狀元餅 就是 撚骰仔 跋 輸贏 ， 若是 贏 的 人 就 會當 得著 一个 月餅 ， 號做 餅 金 ，
毋是 獎金 。 而且 這个 餅 ， 大細 塊 無仝款 的 餅 ， 閣有 無仝款 的 名 ， 較 大塊 就是 功名
較 懸 的 名 。
． 鄭成功 部將 予 紮營 士兵 做議量
為啥物 跋 狀元餅 ？ 有 足濟 種 的 講法 ， 上 定定 聽著 的 ， 就是 講是 鄭成功 伊 的
部將 ， 為著 欲 予 士兵 佇 中秋 的 時陣 ， 會當 做 一寡 議量 ， 閣有 餅 通食 ， 閣 會當 了解
𪜶 彼个 時陣 的 科舉 系統 ， 所以 設計 這个 趣味 的 代誌 。
． 臺灣 讀冊人 用來 預測 考試 字運
來到 臺灣 了後 ， 變做 真濟 讀冊人 用 跋 狀元餅 這个 活動 ， 來看 講 家己 考試 的
字運 到底 是 好 抑 毋好 。

◎ 風俗 衰微 佮 文化 保存
＊ 團體 活動 共 人 、 土地 牽 倚 做伙
＊ 看著 彼當陣 的 社會 情境
＊ 加 寡 了解 、 用 創新 方式 保存
＊ 搜揣 文化 自信心

◎ 語詞
． 奔走\phun1-tsau2\ ： 奔\phun1\ 是 文言音 ， 伊 干焦 一个 音 ， 咱 一般 口語 無咧 用 。 毋過
有的 詞 ， 親像 奔波\phun1-pho1\ ， 有一寡 文言音 讀法 的 詞 ， 會 使用\su2-iong7\ ， 但是
一般 口語 無咧 用 這字 。
． 聽香\thiann1-hiunn1\ ： 古早 的 查某人 ， 可能 厝內面 講話 的 對象 少 ， 去 外口 嘛 無通 講話 ，
所以 講 利用 這工 ， 閣愛 問 神明 ， 家己 欲 問 的 問題 是 啥 ， 問卜 一下 ， 猶閣佇 路 的 聽人
講話 ， 聽 一句 適合 伊 的 想法 。
． 拈香 liam1-hiunn1 ： 點香 拜一 下 。
． 問卜\bun7-pok4/mng7-pok4\ ： 問\bun7\ 是 文言音 ， 一般 咱 攏 講 問\mng7\ ， 問\mng7\ 是 白話音 ，
愛 共 神明 問卜\bun7-pok4\ 。
． 跋桮\puah8-pue1\ ： 教育部 有一寡 考據 的 資料 ， 認為 是 按呢 的 寫法 ， 逐家 會當 參考 。

． 象桮\siunn7-pue1/sin7-pue1\ ： 愛 三个 象桮 ， 按呢 才 算是 神明 有 指示 ， 講 愛 按怎 按怎 。
． 撚骰仔\lian2-tau5-a2\ ： 十八骰仔 咱 是 用 撚\lian2\ ， 撚骰仔 按呢 共伊 撚 一下 。
． 紮營\tsat4-iann5\ ： 軍兵 到 一个 所在 ， 就會 紮營 ， 一般人 較 無用 。

－ #慧盈# 老師 講 ： 這馬 一般人 攏會 紮營 ， 毋是 士兵 紮營 ，
這馬 老爸 老母 𤆬囡仔 去 露營 ， 攏愛 紮營 。
－ #豐惠# 老師 講 ： 袂使 按呢 用 ， 無仝款 ， 這 干焦會當 用 佇 像 軍兵 部將 這種 作戰 的 。

． 字運\ji7-un7/li7-un7\ ： 佮 八字 有關係 ， 你的 運途 ， 毋是 干焦 抽籤 卜卦 爾 。
． 搜揣\tshiau1-tshue7/tshiau1-tshe7/tshiau1-tsher7\ ： 咱 會當 繼續 搜揣 咱 真濟 臺灣 的 風俗 。
搜揣 這款 的 動作 ， 咱 一般 的 生活 中 ， 攏會 定定 用著 ， 毋過 咱 可能 較 袂曉 用 搜揣 
這个 用法 。 可比 較 濟 人 可能 講 走揣 ， 但是 走揣 佮 搜揣 無仝款 ，
 搜揣 有 搜 的 動作 ， 就是 共 啥物 物件 攏 反 反出來 ， 攏共 看覓咧 ， 按呢 的
一寡 動作 ， 佮 走揣 無仝款 。

三 、 看 戲齣\hi3-tshut4\ 講 臺語
◎ 等到 水 淹 鼻空 ， 我 袂 閣 激恬恬|tan2-kau3 tsui2 im1 phinn7-khang1 , gua2 be7 bue7 koh4 kik4-tiam7-tiam7/tan2-kau3 tsui2 im1 phinn7-khang1 , gua2 bue7 bue7 koh4 kik4-tiam7-tiam7\ .
 水 淹 鼻空 是 一種 形容 ， 若 拄仔好 無細膩 ， 跋落水 ， 水 已經 淹 到 鼻空 ， 當然
無法度 放恬恬 ， 據在 伊 淹 鼻空 ， 淹過 到 頭殼 去 。
這 是 一个 形容 ， 到 緊急 的 時陣 ， 佇咧 劇情 來講 ， 伊 可能 咧 講 對方 一寡 代誌 ， 對方
有 啥物貨 ， 咱 攏 吞忍 ， 抑是 講 咱 攏 無 處理 ， 問題 到 緊急 ， 咱 嘛是 愛 處理 ，
愛 有 動作 ， 袂當 激恬恬 ， 愛 出聲 ， 才 用 這種 講法 。

◎ 佮 遐的 排片 的 交陪 盤撋 一下|kah4 hia1-e5 pai5-phinn3 e5 kau1-pue5 puann5-nua2 tsit8-e7|
華語 字幕 {交際 應酬} ， 臺文 的意思 就是 交陪 佮 盤撋 ， 綜合 起來 ， 就是
{交際 應酬} 。
愛 有 一下\tsit8-e7\ 彼 輕聲 袂使 無 講 。

◎ 查某囝 教 娘嬭 轉臍|tsa1-boo2-kiann2 ka3 niu5-le2 tng2-tsai5|
 轉臍\tng2-tsai5\ 就是 囡仔 出世 了後 ， 咱 愛 共 臍帶 鉸掉 ， 這 號做 轉臍 。
一般來講 ， 娘嬭 應該 是 比 查某囝 較 會曉 ， 較有 經驗 。
意思 就是 講 你 外行 的 曷 咧 領導 內行 的 彼款 意思 。


2018 . 09 . 27 《 臺語 講 世事 》 ： {桌遊 衝 啥貨} ?
一 、 看 新聞 講 臺語 ： 少年人 痟 桌遊\toh4-iu5\
＊ 翻譯
1 . 華語 ： {驚聲尖叫}
臺語 ： 大細聲 ka7-ka7-叫|tua7-se3-siann1 ka7-ka7-kio3/tua7-sue3-siann1 ka7-ka7-kio3|
﹡ 主要 是 欲 形容 啥物款 的 叫聲 ， 是 足 尖 的 ？ 是 破脆聲\phua3-tshe3-siann1\ 的 ？ 抑是 足 驚人 彼款 的 大聲 ？
有 足濟 款 的 形容法\hing5-iong5-huat4\ 。
﹡ {驚聲尖叫} 就是 大細聲 差 佇 後壁 看 欲 按怎 叫 ， 是 啥物款 的 叫 。
﹡ ka7-ka7-叫\ka7-ka7-kio3\ ， 可能 較 粗耙 ， 嘛是 足 吵 的 ， 用 吱吱叫 嘛是 會使 ， 閣有 足濟 ，
愛 看 啥物貨 咧 叫 ， 可能 有人 腹肚疼 喈喈叫\kainn1-kainn1-kio3\ ， 有人 嚇嚇叫\heh4-heh4-kio3\ ，
嘛是 足 吵 的 ， 大部份 攏 足 吵 的 ， 是 吵 的 程度 佮 方式 無啥 仝 。

2 . 華語 ： {學生 聚會 的 新寵兒}
臺語 ： 學生 聚會 上 興 的 𨑨迌物仔|hak8-sing1 tsu7-hue7 siong7 hing3 e5 tshit4-tho5-mih4-a2|
﹡ 其實 是 咧 講 桌頂 遊戲 ， 咱 的 主 詞 是 𨑨迌物仔 ， 所以 咱 講 上尾 的 重點 {新寵兒}
就是 𨑨迌物仔 。
﹡ 上\siong7\ 興\hing3\ 啥物 ， 俗語 有 有人 興燒酒 ， 有人 興 土豆 。 
咱 這馬 日常生活 嘛 會使 講 ：
． #慧盈# 老師 ： 阿 惠 老師 ， 你 最近 咧 興 啥 唅 ？ 
． #豐惠# 老師 ： 我 最近 咧 興 唱歌 。 
． #慧盈# 老師 ： 我 這馬 咧 興 山 。 
閣有 押韻 ， 就 會當 變做 新 俗語 ： 有人 興 唱歌 ， 有人 興 山 。 

3 . 華語 ： {新銳 設計師}
臺語 ： 有 新的 設計師 出頭|u7 sin1 e5 siat4-ke3-su1 tshut4-thau5|
﹡ 主要 是講 有 新一代 的 ， 可能 毋是 逐家 進前 聽過 的 ， 新的 設計師 出頭 。
﹡ 出頭 就是 有出脫 的意思 ， 這 是 一種 意思 。
閣來 嘛有 捌 款 的意思 ， 比如 講 ：
． 這个 囡仔 五 歲 出頭 ， 十 歲 出頭 。 就是 表示 比 彼个 歲數 閣 捅 一點仔 。
． 有人 咧 冤家 的 時陣 ， 你 替 我 出頭 。 按呢 嘛是 一種 。
 出頭 有 幾若 種 意思 。

4 . 華語 ： {銷售 比較 好}
臺語 ： 較 有銷|khah4 u7-siau1
﹡ 較 有銷 咱 這馬 日常生活 共 提轉來 講 ：
啥物貨 賣 較 好 ， 你 就 講 有銷 、 較 有銷 ， 足 有銷 。
 這齣 菜 不止仔 有銷 。 表示 食甲 清氣 清氣 ， 足 有銷 的 。

5 . 華語 ： {益智 遊戲 和 桌遊 款式 越來越 推陳出新}
臺語 ： 激頭殼 的 桌頂遊戲 舊換新 愈來愈 濟 款|kik4-thau5-khak4 e5 toh4-ting2-iu5-hi3 ku7-uann7-sin1 ju2-lai5-ju2 tse7 khuan2/kik4-thau5-khak4 e5 toh4-ting2-iu5-hi3 ku7-uann7-sin1 ju2-lai5-ju2 tsue7 khuan2/kik4-thau5-khak4 e5 toh4-ting2-iu5-hi3 ku7-uann7-sin1 lu2-lai5-lu2 tse7 khuan2/kik4-thau5-khak4 e5 toh4-ting2-iu5-hi3 ku7-uann7-sin1 lu2-lai5-lu2 tsue7 khuan2|
﹡ {益智 遊戲} 咱 臺語 的意思 就是 講 互相 咧 激頭殼\kik4-thau5-khak4\ ， 所以 咱 用 激頭殼 的 桌頂遊戲 來講 。
{益智 遊戲} 就是 講 予 你 有 這个 機會 ， 會當 思考 一下 ， 想一下 ， 頭殼 愛 振動 一下 ，
就是 激頭殼 。
﹡ {款式 越來越 推陳出新} ， 意思 就是 講 一直 有 新的 物件 出來 ，
咱 就 講 舊換新 愈來愈 濟 款 ， 表示 一直 攏有 新的 ， 一直 攏有 新的 。
﹡ 激\kik4\ 這字 有 趣味 ， 激頭殼 一个 ， 激酒 嘛是 另外 一款 ， 意思 無啥 仝 ，
另外 閣有 激力 。 若 準講 欲 假影 啥物 狀況 ， 就是 激 按怎 ， 激 槌槌\thui5-thui5\ 、
 激 悾悾\khong1-khong1\ 、 激外外 、 激 毋知 ， 就是 假影 啥物 狀況 按呢 就著 矣 。

◎ #慧盈 老師 ：
 普通時仔 ， 咱 欲 翻 的 時陣 ， 華語 翻做 臺語 的 時陣 ， 一般 攏會 受著 漢字 規 句 咧欲 一字 仔 一字 來 翻 ， 其實 是 毋著 的 。 
◎ #豐惠# 老師 ：
 因為 臺語 有 臺語 的 語法 結構 ， 佮 華語 定定 是 無仝 的 ， 當然 嘛有 可能 有 共通 的 ， 但是 嘛 足濟 是 無仝款 的 ， 這 愛 對 語法 來 思考 。 

所以 佮 其他 的 語言 仝款 ， 咱 若是 欲 翻 一个 語言 的 時陣 ， 咱 著 先 共 了解 了後 ， 用 咱 家己 的 語言 理解 來 翻 出來 ， 翻 出來 才會 媠氣 。

二 、 講 予 你 知 ： 桌遊\toh4-iu5\ 創啥貨
◎ 桌遊 是 啥物
講著 𨑨迌 的 物件 ， 逐家 想著 的 攏是 細漢的時陣 ， 佇 草埔仔 耍 、 佇 佗位 耍 啦 。
但是 桌遊 無仝款 ， 看 這 兩 字 ， 就 知影 是 佇咧 桌頂 𨑨迌 的 物件 ， 號做 桌遊 。
這馬 的 定義 有 足濟 講法 ， 上基本 就是講 免 插電 的 ， 只要 你 共 朋友 招來 ， 逐家 坐落來 ，
馬上 就 會當 𨑨迌 ， 那 𨑨迌 ， 那 開講 ， 感情 愈來愈 好 的 這款 ， 攏 號做 桌遊 。
＊ 傳統 的 桌頂 遊戲 ： khe1-tsi2-bang2\khe1-tsi2-bang2\  、 麻雀 、 行棋 、 柴疊仔
柴疊仔\tsha5-thiap8-a2\ {積木} ： 細漢的 時陣 ， 共 柴 提來 ， 疊咧 疊咧 。
＊ 聯絡 感情 的 歡喜 記持
坐落來 ， 聯絡 感情 的 歡喜 記持 。 過去 ， 這寡 物件 咱 攏 耍 過 。
＊ 一九 九空 年代 電動 、 電腦 普遍 ， 桌遊 沓沓仔 衰微
佇 一九 九空 年代 的 時陣 ， 電腦 愈來愈 衝 ， 電動 的 𨑨迌物 嘛 愈來愈 普遍 ， 桌遊 沓沓仔 稀微 去 。

◎ 現代 桌遊
對 兩千 年 開始 ， 桌遊 突然間 又閣 轉來 矣 ， 而且 轉來 了後 ， 愈來愈 衝 。
＊ 類型 多元 ， 內容 幼路 ， 袂輸 電腦 、 手機仔 ：
原來 桌遊 佮 以前 無仝款 矣 ， 這馬 二千 年 開始 的 桌遊 ， 伊 的 類型 愈來愈 多元 ，
內容 嘛 愈來愈 幼路 ， 毋但 有 棋仔 ， 尪仔 ， 抑是 卡片 ， 足濟 種 的 材料 ， 攏 會當 耍 做伙 ，
耍 的 規則 複雜 ， 袂輸 電腦 佮 手機仔 。
所以 ， 對 二千 年 開始 ， 桌遊 漸漸仔 閣 轉來 市場 ， 受著 歡迎 。
＊ 用 尪仔 、 牌仔 、 十八骰仔 等 家私 非常 的 濟
＊ 共 無仝 領域 的 智識 敆做伙 ： 歷史 戰爭 、 社會 政治 、 奇幻 弄險
上重要 的 是 ， 共 無仝 領域 的 智識 敆做伙 ， 譬如 講 ， 有的 有 歷史 的 ， 有的 佮 戰爭 有關係 ，
抑是 講 社會 政治 、 奇幻 弄險 的 內容 ， 攏共 囥佇 桌遊 內面 ， 非常 非常 的 趣味 。

◎ 桌遊店\toh4-iu5-tiam3\ 愈來愈 濟
＊ 死忠 的 開店 推廣 桌遊
逐家 這馬 會當 發現 ， 真濟 的 大街路\tua7-kue1-loo7\ 也好 ， 甚至 佇 巷仔內 ， 咱 攏 會當 看著 真濟 這種 桌遊店 ，
愈來愈 濟 ， 通常 攏是 一寡 對 桌遊 非常 死忠 的 人 ， 𪜶 想欲 開店 來 推廣 桌遊 。
佇咧 桌遊店 內面 ， 你 會當 相招 朋友 ， 鬥陣 來 耍 仝一个 桌遊 ，
抑是 想欲 試 耍 一寡 新的 桌遊 ， 攏會使 。
＊ 大臺北\tua7-tai5-pak4\ 地區 街頭巷尾 超過 百 間
＊ 耍 桌遊 兼 團體 活動 ， 消費 俗閣大碗
去到 桌遊店 耍 桌遊 ， 毋但 講 有 團體 活動 ， 若講 比 唱歌 、 看 電影 等等 ，
消費 真正 是 俗閣大碗 ， 所以 真濟 少年的 ， 這馬 攏 足 愛 去 桌遊店 ， 真濟 規家伙仔
會 𤆬去 𨑨迌 的 嘛有 。
＊ 年 收入 超過 千萬 ， 創業 的 新 選擇
聽講 開 一間 桌遊店 ， 有 可能 一年 會當 收入 超過 一千萬 ， 這馬 嘛 真濟 少年人 創業 的 新 選擇 。

◎ 臺灣 本土 原創 桌遊 ， 這馬 的 情形 如何 ？
＊ 坉\thun7\ 錢 坉 人才 ， 用 網路行銷
對 兩千 年 開始 ， 透過 真濟 網路 頂懸 的 行銷 ， 已經 坉 一寡 錢 佮 人才 ， 愈來愈 濟 。
＊ 咱 看 統計 ， 二空 一五 年 到今 ， 用 電腦網路 募款 已經 超過 四 千萬 ；
二空 一七 年 出版 的 本土 桌遊 ， 已經 超過 一百 套 。
＊ 臺灣 特色 題材 ： 剾洗 政治 、 關懷 歷史
這幾年 足 紅的 一寡 桌遊 ， 包括 ： 講著 臺北 佇咧 一九 四五 年 ， 去 予 美國 大空襲\tua7-khong1-sip8\ 的 題材 桌遊 嘛有 ，
嘛有 以 臺灣 的 政治人物 ， 來 做 主題 的 桌遊 嘛有 ， 非常 受著 歡迎 ， 真濟 臺灣 特色 的 題材 ，
譬如 講 剾洗 政治 、 關懷 歷史 ， 攏是 這款 題材 。
＊ 做伙 耍 ， 共 本土 文創 產業 扎氣
咱 做伙 關心 ， 又閣 會當 耍 ， 又閣 趣味 ， 閣 會當 關心 咱 臺灣 種種 文化 歷史 等等 的 題目 ，
這 嘛是 一件 非常 好 的 代誌 。

◎ 語詞
． 衝\tshing3\ ： 衝\tshing3\ 這个 動作 誠 趣味 ， 譬如 講 啥物貨 衝 出來 ，
嘛 會當 講 本來 可能 無 [[予人]] 發見 ， 雄雄 短時間 內 ， 衝 足 懸 ， 衝 甲 逐家 攏知 。 彼種 的 形容 。
． khe1-tsi2-bang2\khe1-tsi2-bang2\ ： 較 傳統的 桌 遊 ， 因為 這 是 音譯 ， 有 幾若 種 音 ， 咱 臺羅 是 khe1-tsi2-bang2 ，
當然 嘛有 人講 khe1-tsi2-bang1\khe1-tsi2-bang1\  ， 就是 咱 講的 耍牌仔 。
以前 有 一款 耍法 ， 就是 khe1-tsi2-bang2 su1-tong1-pu1 ， 毋知 恁 有 耍 過 無 ？
． 麻雀\mua5-tshiok4/ba5-tshiok4/ma5-tshiok4\ ： 有 三種 的 講法 。
． 行棋\kiann5-ki5\
． 柴疊仔\tsha5-thiap8-a2\ 、 柴角仔\tsha5-kak4-a2\ 、 柴塊仔\tsha5-te3-a2\ ： 以早 的 材料 是 柴 ， 用 柴 做 的 彼款 。
會當 講 柴疊仔 ， 因為 是 疊來疊去\thiap8-lai5-tshiap8-khi3\ 。
因為 是 一角 一角 ， 所以 嘛 有人 講 柴角仔 ， 一角 一角 嘛 會當 講 一塊 一塊 ，
所以 嘛有 人 講 柴塊仔 。

． 弄險\lang7-hiam2/long7-hiam2\ ： 弄 這字 本成 就有 兩个 音 lang7 、 long7 。
譬如 講 弄獅\lang7-sai1\ ， lang7 是 白話音 。
． 坉\thun7\ ： 本來 是 咧 講 坉 土 ， 共 啥物貨 坉 予 攏 滇 。
佇 遮 的 意思 是 一直 累積 、 一直 累積 的 意思 。
 坉 資金 、 坉 人氣 。
． 扎氣\tsah4-khui3\ ： 共 oo1-ian2\oo1-ian2\ ， 抑是 支援 的 意思 。
咱 就是 加 耍 一寡 桌遊 ， 予 咱 臺灣 在地 本土 的 桌遊 ， 共伊 扎氣 ， 予 伊 衝起 來 。

三 、 看 戲齣\hi3-tshut4\ 講 臺語
◎ 會 好 嘛 袂 完全|e7 ho2 ma7 be7 uan5-tsuan5/e7 ho2 ma7 bue7 uan5-tsuan5/ue7 ho2 ma7 bue7 uan5-tsuan5|
＊ 這句 定定 聽人 咧 講 ， 各種 狀況 攏 會當 講 ， 若欲 講 有的 人 身體 無 好勢 ， 可能 足濟 症頭 了 ，
落尾 雖然 有 治療 ， 可能 會 好 嘛 袂 完全 。 
＊ 嘛有 一種 是講 可能 人際關係 ， 感情 上 彼款 的 ， 人佮人 之間 ， 進前 咧 冤家 ， 這馬 和好 矣 ，
但是 我 感覺 礙虐 礙虐 ， 會 好 嘛是 袂 完全 。
＊ 完全 ， 古早 傳統 來講 ， 意思 就是 講 攏 好離離 矣 ， 毋免 閣 治療 矣 彼个 意思 。 其實 過去 ，
關心 人 是毋是 進前 有 破病 ， 是毋是 這馬 較 好 ， 嘛是 會 講 這馬 敢 完全 矣 ？ ，
意思 就是 講 敢 攏好 矣 ？ 攏 毋免 閣 治療 ， 恢復 矣 ？ 。
 完全 本身 就是 代表 攏 好 矣 的 意思 。

◎ 跤手 閣 真 猛掠|kha1-tshiu2 koh4 tsin1 me2-liah8|
＊ 這句 嘛 定定 聽著 ， 意思 就是 講 敢若 袂輸 {手腳 很 俐落} ，
華語 {手腳} ， 臺語 是 倒反 的 跤手 。
華語 ， 臺語 ， 倒反 的 語詞 不止仔 濟 ， 有一寡 倒反 的 ， 風颱 、 童乩 、 豬公 、
 豬母 等等 。
＊ 猛掠\me2-liah8\ ： 猛 伊 有 兩个 音 ， me2 是 白話音 ， bing2 是 文言音 。

◎ 走甲 遮爾 生狂|tsau2-kah4 tsiah4-ni7 tshenn1-kong5/tsau2-kah4 tsiah4-ni7 tshinn1-kong5|
＊ 表示 兇兇狂狂 ， 走甲 真 急 的 形 按呢 。
＊ 生狂 ， 除了 像 這款 的 形容 走 ， 抑是 啥物款 的 動作 以外 ， 有的 是 用 佇咧 一寡 咧 講
有 啥物 動物 ， 伊 可能 足 急性 的 ， 攏 無 思考 ， 咱 嘛 會當 用 生狂 來講 ， 人 佮 動物 攏 會當 講 。

2018 . 10 . 04 《 臺語 講 世事 》 ： 電動 競技
一 、 看 新聞 講 臺語 ： {新北 打造 電競 基地}
＊ 翻譯
1 . 華語 ： {忍不住 上前 搶先 試玩}
臺語 ： 尻川擽 袂忍得 搶 欲 試耍|kha1-tshng1-ngiau1 be7-lun2-tit4 tshiunn2 beh4 tshi3-sng2
﹡ 袂忍得 就是 形容 講 尻川擽 ， 大部份 的 人 會 講 擋袂牢 ，
咱 若 咧 講 啥物代誌 予 咱 袂忍得 ， 這 是 真 白話 、 傳統 的 講法 ，
閣 加 這个 形容 尻川擽 就 閣較 坐袂牢 ， 一直 欲 去 按怎 ， 欲 去 做 啥物代誌 。
． 咱 臺語 的 尻川 足 無閒 ， 除了 尻川擽 袂忍得 ，
猶有 掠 一尾 蟲 擽尻川 ， 意思 就是 家己 夯枷 ， 傷 無聊 。
﹡ 擽 佮 癢 意思 無仝 。

2 . 華語 ： {讓 選手 、 民眾 交流 互動}
臺語 ： 予 選手 、 民眾 比並 相拚|hoo7 suan2-tshiu2 , bin5-tsiong3 pi2-phing7 sio1-piann3|
﹡ 一般 講 互動 ， 當然 嘛是 聽有 。 咱 閣 共 到底 這个 競技 的 狀況 ，
按怎講 選手 、 民眾 所謂 的 互動 閣 共 講一下 ， 就是 相比並 、 相拚 。
彼 就是 咧 比較 啥物人 贏 等等 。
 比並 就是 比較 的 意思 ， 相比並 ， 互相 競爭 ， 相拚 。 比 看覓 ， 看 啥人 較 厲害 ， 拚輸贏 。
咱 共 互動 講 較 詳細 、 較 清楚 ， 直接 。
因為 互動 有 足濟 款 ， 親像 講話 嘛是 互動 ， 相對看 嘛是 一種 互動 。

3 . 華語 ： {壯大 電競 產業}
臺語 ： 共 電競 產業 舞 予 大|ka7 tian7-king7 san2-giap8 bu2 hoo7 tua7|
﹡ 有 兩个 部份 ， 可能 逐家 愛 注意 ：
a1 . 產業 咱 臺語 發音 是按怎 ？
足濟 人 攏 講毋著 。 是 san2-giap8 ， 毋是 tshan2-giap8 。
b . 欲 按怎 予 伊 大 ？ 就是 共 伊 舞 予 大 的 意思 。

4 . 華語 ： 除了 三重 捷運站 周邊
臺語 ： 除起 三重埔 捷運站 四箍圍仔|tu5-khi2 Sann1-ting5-poo1 tsiat8-un7-tsam7 si3-khoo1-ui5-a2|
﹡ {周邊} 咱 臺語 有 幾若 種 講法 ， 四箍圍仔 ， 嘛 有人 講 四箍輾轉 ，
嘛 有人 講 ， 四箍圍 無 仔 ， 規个 攏共 包含 ， 不管 啥物款 的 方向 。
﹡ 除起\tui5-khi2\ 啥物貨 ， 這 是 另外 一種 白話 講法 ， 毋是 直接 講 除了 。
﹡ 三重 ： 有人 講 就 照 字 讀 Sam1-tiong5 ，
毋過 在地人 無人 講 Sam1-tiong5 ， 是講 三重埔\Sann1-ting5-poo1\ 。
﹡ 捷運站\tsiat8-un7-tsam7\ ， 咱 講 足 濟擺 矣 。

5 . 華語 ： {虛擬實境} (V R) (virtual1 reality1)
臺語 ： 幻影實景\huan3-iann2-sit8-king2/huan3-ing2-sit8-king2\
﹡ (V R) 這 是 新的 物件 ， 講 (V R) ， 其實 逐家 應該 沓沓 知影 。
用 外來語 英語 簡縮\kan2-sok4\ 的 講法 ， 這 原仔 是 一種 翻譯 的 方式 。
親像 這馬 就 無人 講 啥物 (D V D) 、 (C D) 閣欲 翻做 其他 ，
有一寡 這種 詞 ， 攏會 慣勢 共 原文 簡短\kan2-te2\ 的 縮寫\sok4-sia2\ ， 直接 按呢 講 。
咱 嘛 會當 共 伊 到底 是 啥物款 的 內涵 、 內容 ， 共 伊 用 臺語 的 講法 來 翻 ，
共 意思 來 翻譯 出來 嘛是 會使 。
﹡ (V R) 、 (A R) ， 這馬 這 足 新的 ， 無 解說 ， 逐家 毋知影 啥物 是 (V R) 。
(V R) ， 就是 這馬 咱 定定 佇 電視 嘛有 看著 ， 愛 掛 一个 目鏡 彼種 的 ，
彼種 就是 號做 幻影實景 ， 就是 咱 看著 敢若 是 實景 ， 其實 攏是 幻影 。

6 . 華語 ： {擴增實境} (A R) （ augmented1 reality1 ）
臺語 ： 擴張實景\khok4-tiong1-sit8-king2\
﹡ 擴張實景 就是講 咱 看著 的 實景 ， 確實 是 實景 ， 但是 咱 閣 共 啥物 物件 ，
假的 物件 ， 幻影 的 物件 摻 入來 。
譬如 講 前一站仔 ， 逐家 咧 掠寶\liah8-po2\ ， 掠寶 的 時陣 ， 咱 用 手機仔 看著 的 是 實景 ，
中央 仔 有 一隻 寶 佇咧 跳來跳去 ， 這種 的 就 號做 (A R) ， 就是 擴張實景 。

二 、 講予 你 知 ： 拍電動 做 競技
◎ 電動 競技 概況
＊ 透過 電子媒體 來 耍
拍電動 ， 就是 透過 電子媒體 來 耍 。
＊ 網路 連線 通 競技 ， 發展 奢颺
這馬 時代 咧 進步 ， 拍電動 以前 是 家己 一个人 耍 ， 這馬 會當 透過 網路 的 連線 ， 佮 別人 競技 ，
這款 的 產業 這馬 發展 非常 非常 的 奢颺 ， 這 是 世界性 的 一个 趨勢 。
＊ 臺灣 佇 亞運 著 項目 銀牌
前一站仔 ， 佇 印尼 舉辦 的 亞洲 運動會 內面 ， 有 一个 項目 是 佮 電動 競技 有關係 ，
咱 臺灣 竟然 提著 銀牌 ， 遮爾仔 厲害 。
＊ 形象 改變 ： 抾捔 → 會當 賺食 、 月給 五萬 箍
 電動 競技 這馬 毋是 干焦 拍電動 三个 字 會當 來 形容 ， 已經 變做 是 一个 產業 、 一个 運動 ，
這款 的 形象 。
以前 感覺 講 一个人 一直 拍電動 ， 人生 就 已經 抾捔 去 矣 ， 有 這款 的 印象 ， 但是
這 愛 做 一个 改變 ， 因為 這馬 拍電動 ， 毋但 會當 趁食 ， 而且 若是 會當 變做 一个 專業 選手 ，
月給 攏是 五萬 箍 起跳 。

◎ 臺灣 電競\tian7-king7\ 發展史
＊ 兩千 空八 年 ， 臺灣 電競 聯盟 成立 。
這 就 表示 有 愈來愈 濟 人 投入 這个 產業 。
＊ 二空 十二 年 ， 臺灣 組 出國 比賽 著 冠軍
彼年 有 一个 足 大 的 世界性 比賽 ， 咱 臺灣 有 組隊\tsoo1-tui3\ 去 參加 ， 結果 恬恬食三碗公半 ， 提著 冠軍 轉來 。
＊ 二空 一七 年 ， 立法院 共 電競 算做 運動
二空 一七 年 開始 ， 立法院 修正案 了後 ， 已經 正式 共 電競 算做 是 一種 的 運動 。
意義 是 ， 佮 其他 的 運動 仝款 ， 電競 未來 嘛 會當 選拔 國家 代表 隊 ， 人才 頂懸 的 培養 等等 ，
攏 會當 提著 資源 。
＊ 毋但 是 運動 嘛是 產業

◎ 臺灣 電競 發展 情形 ： 佮 所有 的 產業 仝款 ， 嘛有 優勢 佮 欠點 。
＊ 優勢 是 硬體 設備 是 臺灣 製造
因為 電競 所 使用 的 硬體 設備 ， 濟濟 攏是 咱 臺灣 製造 。 譬如 講 ， 鳥鼠仔 、 齒盤 ， 抑是 主機 等等 。
＊ 政府 補助 、 廠商 oo1-ian2 ： 這 是 優勢 。
＊ 愛開 真濟 授權金\siu7-khuan5-kim1/siu7-kuan5-kim1\ 予 外國 遊戲 廠商
若是 講著 欠點 ， 因為 咱 臺灣 這馬 軟體 的 發展 真正 是 非常 的 無夠 ， 雖然 硬體 的 廠商 會當
得著 好處 ， 但是 嘛愛 開 足濟 錢 ， 因為 欲 耍 人 的 遊戲 ， 付 這个 授權金 。
＊ 教育 體制 內底 欠缺 相關 科系
咱 知影 發展 家己 的 遊戲 是 偌爾仔 重要 ， 但是 咱 臺灣 這馬 教育 的 體制 ， 確實 來講 ， 猶閣
綴袂著陣\tue3-be7-tioh8-tin7/te3-bue7-tioh8-tin7\ ， 咱 閣 欠缺 所有 的 相關 科系 。

◎ 電動 的 發展
＊ 一九 七空 到 一九 八空 年代 ， 電動 機臺 、 電動間
算算 差不多 有 二十 年 的 時間 ， 電動 機臺 、 電動間 ， 是 非常 的 興 。 有 真濟 人 的 厝內面 ，
嘛有 電視 遊樂機 。
＊ 一九 八九 年 以後 ， 掌中 遊戲機\iu5-hi3-ki1\ 、 電腦遊戲
上 衝 的 號做 掌中 遊戲機 ， 開始 咧 衝 矣 ， 電腦遊戲 嘛 漸漸仔 有 愈濟 人 來 𨑨迌 矣 。
＊ 兩千 空七 到今 ， 手機仔 遊戲 、 電腦遊戲 ： （ 電腦遊戲 場面 麗篤 ， 背景 設定 幼路 ）
兩千 空七 到今 ， 手機仔 的 遊戲 這馬 是 上 佔贏 ， 因為 這馬 巧手機仔\kha2-tshiu2-ki1-a2\ 一人 一支 ， 用 手機仔 來 耍 遊戲 。
這馬 電腦遊戲 佮 手機仔 遊戲 ， 已經 分做 兩種 市場 。
＊ 本土 原創 遊戲 ， 用 臺灣 歷史 文化 元素
規个 看起來 就 知影 ， 毋管 是 硬體 抑是 軟體 ， 攏愛 非常 的 齊全 ， 發展 產業 才有 贏面 。
紲落來 咱 臺灣 愛 做 的 ， 就是 愛 發展 咱 家己 的 遊戲 ， 愛 運用 咱 臺灣 的 歷史 、 文化 等等 ，
予 這个 遊戲 全世界 的 人 攏 看會著 ， 按呢 對 咱 發展 這號 產業 ， 才會 閣較 有 幫助 。

◎ 語詞
． 奢颺\tshia1-iann7\
． 電動\tian7-tong7\ 競技\king7-ki1\
． 抾捔\khioh4-kak8\
． 新嫣\sin1-ian1\ ： 這馬 時代 無仝 ， 觀念 愛 改 ， 會使 講 是 一種 誠 時行 ， 敢若 你 綴會著 潮流 的 一種 產業 。
咱 若講 人物 ， 或者是 講 食物 ， 攏會 使用 ， 親像 啥物 花 開甲 誠 新嫣 ， 拄 出來 ， 真 青翠 ，
或者是 真媠 ， 但是 猶無 開甲 足 大 足久 彼種 。
重點 是 拄仔 出來 ， 搝 逐家 的 目睭 。
． 鳥鼠仔\niau2-tshi2-a2/niau2-tshu2-a2/niau2-tshir2-a2\ ： 若 電腦 、 電動 這方面 的 一寡 詞 ， 有 真濟 人 嘛 慣勢 直接 用 原音 、 原文 講 。
． 齒盤\khi2-puann5\ ： 仝款 有人 直接講 (keyboard) ， 因為 彼 一 齒 一 齒 ， 所以 齒盤 是 真 合 的 翻譯 。
． 曲盤\khik4-puann5\ ： 是 作曲 的 曲 ， 是 古早 一塊 曲盤 干焦 一塊 歌 ， 落尾 變做 所謂 的 唱片 。
． oo1-ian2\oo1-ian2\ ： 這 是 日文 來 的 ， 咱 就 直接 用 羅馬字 來 表示 。 當然 你 若欲 寫 漢字 會使 寫 ，
總是 嘛 毋知 按怎 讀 ， 這種 的 有 適合 用 羅馬字 直接 共 彼 的 音 寫出來 。
因為 你 若 用 日文 漢字 寫 「應援」 ， 但是 讀音 是 讀 oo1-ian2 。
． 掌中\tsiong2-tiong1/tsiang2-tiong1/tsiunn2-tiong1\ ： 掌 有 三个 音 ， 攏會使 。
古早 布袋戲 落尾 嘛是 叫做 掌中戲\tsiang2-tiong1-hi3\ ， 有 可能 這个 掌中戲 的 掌中 直接 提來 ，
佮 遊戲機 鬥 起來 ， 有 可能 逐家 比較 會 較 慣勢 的 講法 。
． 麗篤\le3-tau2\ ： 布景 欲 唌人目\siann5-lang5-bak8\ ， 欲 搝 人 目睭 ， 就會 講究 看 啥人 的 閣較 麗篤 ， 閣較 搝 目睭 。
麗篤 就是 足 媠 的 。

三 、 看 戲齣\hi3-tshut4\ 講 臺語
◎ 相罵 恨 無話|sio1-ma7 hin7 bo5 ue7/sio1-ma1 hun7 bo5 ue7| .
相罵本 存 無夠 。 意思 就是講 佇咧 相罵 、 冤家 的 過程 ， 無可能 有 好聽話 。 
啥物 歹聽話 攏會 出來 ， 有話 講到 無話 ， 一直 講 一直 講 ， 一直 罵 。

◎ 有 喙 無話 通 應 |u7 tshui3 bo5 ue7 thang1 in3| .
敢若 啞口 ， 可能 有 苦衷 ， 抑是 講 予 人 講 甲 無通 好 應 ， 彼款 的 狀況 ， 一般 是 苦衷 較濟 ，
可能 有 真濟 苦楚 ， 無法度 講出來 ， 足 想欲 講 ， 就是 愛 忍耐 。

◎ 戲棚跤 徛 久 是 人 的|hi3-penn5 kha1 khia7 ku2 si7 lang5 e5/hi3-pinn5 kha1 khia7 ku2 si7 lang5 e5\
這 會當 佮 電動 競技 小可 有 牽連 。
雖然 是 真 新嫣 、 真 時行 的 物件 ， 就是 你 的 拍拚 ， 你 對 技術 的 研究 等等 ， 就是 一个 你 的 基礎 ，
所謂 戲棚跤 徛 久 ， 意思 就是 佇 講 古早 咧 看戲 ， 佇 戲棚跤 遐 看 ， 你 若是 佇 遐 徛 久 、 看 久 ，
你 就是 看會著 ， 就是 你 可能 等 等 等 ， 就是 會 予 你 看著 。
落尾 這句 就 延伸 做 你 若 肯 等 ， 抑是 講 肯 拍拚 ， 肯 骨力 ， 予 你 一段時間 的 鍛鍊\thuan3-lian7\ ，
嘛是 你的 ， 成就 就會 出來 。 

2018 . 10 . 11 《 臺語 講 世事 》 ： 巧巧 仔 食 健康 瘦
一 、 看 新聞 講 臺語 ： Khe2-tong3\khe2-tong3 食食 減肥 敢好 ？
上新 的 減肥 方式 ： khe2-tong3 食食 
＊ 翻譯
1 . 華語 ： 生酮 飲食
臺語 ： khe2-tong3 食食|khe2-tong3 tsiah8-sit8/khi2-tong3 tsiah8-sit8|
﹡ {酮} (ketone) ， 是 英文 ， khi2-tong3 是 日文 。
是 一个 音譯 的 概念 ， 看 你 欲 按怎 唸 。
﹡ 外來語 的 部份 ， 基本上 是 照 原字\guan5-ji7/guan5-li7\ ， 當然 有 音譯 的 ，
嘛有 意譯 ， 看 是 欲 翻 意思 ， 抑是 欲 翻 音 。
這个 khe2-tong3 ， 就是 翻 音 ， 原音 若 準講 音節 足 長 ，
咱 可能 取 頭前 爾 ， 若是 音節 較 短 ， 咱 可能 就 直接講 。
﹡ {生酮} 食食 就是 食 比較 較 濟 的 油 ， 油脂 較 濟 的
食物 ， 普通時仔 咱 定定 食 的 飯 、 麵 這款 物件 ，
這種 澱粉類\tian7-hun2-lui7\ 的 ， 基本上 是 無 食 ， 抑是 食 足少 ，
嘛愛 看人 ， 袂當 傷 過頭 、 傷 長久 攏 按呢 ， 袂使 逐家
攏咧 做 ， 咱 就 綴咧 做 。

2 . 華語 ： {油脂 豐富 ， 入口即化}
臺語 ： 油水 飽滇 ， 食落 就 溶去|iu5-tsui2 pa2-tinn7 , tsiah8-loh8 to7 iunn5-khi3|
﹡ 咱 咧 講 這種 油 ， 當然 有人 單純 講 油 ， 這 嘛是 一種 會當 考慮 的 方式 。
但是 普通時 講 油脂 ， 抑是 講 油水 ， 這 嘛是 攏 會使 講的 ，
所以 飽滇 的 油水 的 油水 ， 就是 油脂 。

3 . 華語 ： {大魚大肉}
臺語 ： 魚肉肉 誠 腥臊|hi5-bah4-bah4 tsiann5 tshenn1-tshau1/hi5-bah4-bah4 tsiann5 tshinn1-tshau1|
﹡ 咱 是 咧 講 足濟 啥物貨 ， 當然 欲 強調 有 較 譀古 的 形容 ， 你 欲 講 大魚大肉 嘛是 聽有 。
但是 咱 有 另外 一種 講法 ， 就是 魚肉肉 ， 誠 古錐 的 講法 。
例 ： 你 今仔日 食甲 魚肉肉 呢 ！ 才閣 加 一个 形容 講 誠 腥臊 。
其實 魚肉肉 嘛是 等於 講 足 腥臊 的 意思 矣 ， 伊 本身 就 會當 表示 ，
閣 加 一个 誠 腥臊 ， 閣較 腥臊 的 感覺 。
﹡ 腥臊\tshenn1-tshau1/tshe1-tshau1\ 彼字 腥 ， 嘛是 有 一个 音 叫 tshenn3 ， 某 一種 草仔 ，
 腥\tshenn3\ 味 足 重 ， 就是 表示 食物 特有 的 彼款 味 。 這个 字 就是 有 tshenn1 佮 tshenn3 ，
《 教典 》 是 寫做 替代 用字 ， 用 這款 方式 寫 較 好了 解 。

4 . 華語 ： {冒 得 滿臉 痘痘}
臺語 ： 生甲 規面 全 𤶃仔|senn1-kah4 kui1-bin7 tsuan5 thiau7-a2/sinn1 kah4 kui1-bin7 tsuan5 thiau7-a2|
﹡ 𤶃仔 一般 較有 膿 ， 袂使 擠 ， 擠 [[落去]] 會 有 一巡 一巡 一空 一空 。 疔仔 較 細粒 。

5 . 華語 ： {兒童 癲癇}
臺語 ： 囡仔 起 羊眩|gin2-a2 khi2 iunn5-hin5|
﹡ 起 啥物 啥物 ， 起 後壁 接一 个 病 的 名 ， 攏 會當 按呢 用 。
例 ： 囡仔 起凊瘼\tshin3-mooh4\ ，
大人 起 番顛\huan1-tian1\ 。
無一定 是 病 ， 是 一種 症頭 ， 某 一種 狀況 按呢 。

二 、 講予 你 知 ： 巧巧 仔 食 健康 瘦
◎ 減肥 話題 講袂煞
有 真濟 人 講 減肥 這件 代誌 ， 是 全民 運動 ， 閣 真正 是 按呢 。
＊ 健康署\kian7-khong1-su2\ 調查 ： 超重 佮 大箍的 ， 佔 四十五 pha1 ， 亞洲 第一
根據 健康署 的 調查 ， 確實 無毋著 ， 咱 臺灣人 超重 佮 大箍的 ， 大箍 就是
比 超重 閣較 重 ， 有 佔 四十五 pha1 遮 濟 ， 會使 講 是 亞洲 第一名 。
＊ 十 大 死因 有 七 項 佮 大箍 相關
二空 一六 年 的 十 大 死因 內面 ， 竟然 有 七 項 佮 大箍 有關係 ， 包括 心臟病 、 心血管 病 、 糖尿病 、
高血壓 等等 ， 攏 講 佮 大箍 有關係 。

＊ 國家 經濟 佮 勞動力 損失
所以 有人 講 大箍 誠 嚴重 ， 對 國家 的 經濟 佮 勞動力 ， 攏是 真大 的 損失 。 敢有 真正 遮 嚴重 ？
佮 大箍 、 無 大箍 咱 閣 會當 討論 ，
但是 ， 佮 身體 油脂 是毋是 足濟 ， 這 可能 是 足 大 的 關係 。
＊ 個人 無 自信 ， 有 心理 問題
因為 這馬 真濟 人 ， 規个 社會 對 大箍 有淡薄仔 歧視 ，
所以 大箍 的 人 ， 通常 會 感覺 家己 無 自信 ， 有 心理 的 問題 ， 這 攏是 咱 逐家 會當 討論 的 。

◎ 減肥 方法 百百款
咱 莫講 減肥 ， 咱 來講 減油\kiam2-iu5/ {減脂} ， 愛 按怎 共 身體 的 油 減 落去 ， 減油 的 方法 百百款 。
＊ 網路 的 撇步 有的 無 根據
咱 定定 會 聽著 網路 頂懸 有 啥物 撇步 ， 逐家 隨 聽著 ， 馬上 就 提來 用 。
但是 咱 知影 網路 頂懸 的 撇步 ， 有的 無 根據 。
＊ 單 方 羊豆仔花\iunn5-tau7-a2-hue1\ ： 通 安神 ， 無 治病 效果
最近 誠衝 的 ， 是 一種 花 ， 號做 羊豆仔花 ， 網路 頂懸 講 這種 花 ， 會當 減 三懸\sann1-kuan5\ ，
予 你的 血壓 懸 、 血油 懸 、 血糖 懸 ， 攏 會當 有 效果 。
但是 根據 調查 ， 其實 羊豆仔花 ， 伊 的 卵白質 是 有 較 懸 無毋著 ， 伊 是 會當 安神 而已 ，
並無 治病 的 效果 。

＊ 漢藥 焐燒包 ： 佇 中國 搶市 、 風謗 消 體油\the2-iu5\
最近 佇 中國 非常 搶市 ， 一種 漢藥 包 ， 焐燒包 ， 聽講 按呢 焐燒 焐燒 了後 ，
予 你的 經絡\king1-lok8\ 攏 會當 通 ， 風謗 講 會當 消 體油 。 敢是 真的 呢 ？ 這 嘛是 無 經過 調查 。
＊ khe2-tong3 食食 {生酮} 食食 ： 治 囡仔人 起 羊眩
這馬 嘛 足 衝 的 食食 方式 ， 是 對 美國 傳 過來 的 ， 這號 做 khe2-tong3 食食 {生酮} 食食 ， 就是 叫 你
愛食 較 濟 的 油 ， 愛食 較 濟 的 卵白質 ， 但是 碳水化合物\thuann3-tsui2-hua3-hap8-but8\ 愛食 較少 的 ， 講 按呢 會當 予 你 減油 。
這種 食食 的 方式 ， 佇 古早 ， 是 咧 治療 囡仔人 起 羊眩 。 但是 講著 減肥 、 減油 ，
逐家 啥物 攏 會當 提來 試 。

◎ 健康 比 減肥 重要
佇 遮 愛 予 逐家 一个 觀念 ， 咱 講 減肥 其實 是 為著 健康 。
＊ (Puff) 族 ： 體油 超過 標準 、 筋肉量\kin1-bah4-liong7/kun1-bah4-liong7\ 少
一个人 看起來 大箍 ， 佮 伊 健康 無 健康 ， 無 足 直接 的 關係 。
有 真濟 人 ， 伊 的 漢草 看起來 誠 標準 ， 各種 的 指標 嘛 攏 非常 標準 ， 但是 有 可能
伊 的 體油 超過 標準 ， 伊 的 筋肉量 足 少 的 ， 按呢 就算 是 無 健康 。
這種 的 就 號做 (Puff) 族 ， (Puff) 族 就是 規个 攏是 油 。
＊ 改善 食食 佮 運動 ： 生 筋肉 、 練 氣力
若是 拄著 這款 的 問題 ， 伊 愛做 的 工課 就是 愛 改善 伊 的 食食 佮 運動 ，
沓沓仔 改變 伊 的 食食 慣勢 ， 沓沓仔 運動 ， 按呢 會當 予 閣較 濟 的 筋肉 走出來 了後 ，
才閣 共 筋肉 的 擋頭 練 予 較 足 ， 咱的 身體 較 無 負擔 。

◎ 減肥 的 功課
＊ 請教 醫生 抑 營養師
愛 去 請教 醫生 猶閣有 營養師 ， 咱 每一个 人 無仝款 的 情形 ， 欲 按怎 減肥 ？
＊ 各人 各樣 ， 減肥 方式 無的確 合 家己
因為 各人 各樣 ， 減肥 減油 的 方式 攏 無仝款 ， 這个 人 適合 的 ， 無一定 就 適合 你 。
＊ 愛 做功課\tso3-kong1-kho3\ ， 毋通 綴人喙尾
咱 愛 先 做 功課 ， 毋通 人 按怎講 ， 咱 就 綴 人 的 喙尾 咧 做 。
＊ 減 食 寡 ， 加 振動
講 到尾 ， 咱 知影 按怎 是 會當 減油 上好 的 辦法 ， 減 食 加 振動 ， 這 絕對 是 無毋著 的 。

◎ 語詞
． 肥朒朒\pui5-tsut4-tsut4\ ： 用 減油 的 觀念 來講 ， 無一定 愛 外型 肥朒朒 才 需要 減油 ，
有 足濟 看起來 瘦瘦 ， 其實 伊 體內 的 體油 誠 懸 ， 嘛有 ， 無一定 外表 看起來 大箍 。
． 油肭肭\iu5-leh4-leh4\
． 油漉漉\iu5-lok4-lok4\

． 搶市\tshiunn2-tshi7\ ： 若是 看著 啥物 祕方 也好 ， 有 啥物 流傳 的 藥方 ， 逐家 就會 搶 欲 去 買 ，
抑是 講 搶 欲 試用 看覓 。
賣 了 真好 ， 會當 講 你 這馬 出 這个 產品 誠 搶市 ！ 
． 風謗\hong1-pong3\ ： 咱 進前 有 講過 風聲謗影 ， 差不多 這種 意思 ， 閣較 親像 滾絞 一个 風潮 ，
就是 逐家 攏 講 按怎 按怎 ， 可能 有 彼个 效果 ， 有 小可 較 膨風 ， 抑是 小可 講了 較 無一定
遐 實在 ， 彼款 的 攏 會當 講 風謗 。

． 卵白質\nng7-peh8-tsit4\ ： 是 卵\nng7\ 白 質 ， 毋是 蛋\tan3\ ， 因為 蛋 咱 口語 無咧 講 。
． 藥方\ioh8-hng1\
． 筋肉\kin1-bah4/kun1-bah4\ ： 體油 佮 筋肉 的 比例 ， 咱 希望 筋肉 會當 較 濟 咧 ， 體油 較少 咧 ， 按呢 才 健康 。
華語 講做 {肌肉} ， 英語 (muscle1) 。
． 體油\the2-iu5\
． 血油\hueh4-iu5/huih4-iu5\ ： 這 嘛是 誠 要緊 ， 愛 注意 體 油 佮 血油 ， 佮 外型 無關係 。
． 綴喙尾\tue3-tshui3-bue2/te3-tshui3-be2\ ： 咱 愛 注意 家己 的 情形 ， 愛 問 專家 的 意見 ， 毋通 綴喙尾 ， 就是
人 按怎講 ， 你 嘛 綴咧 按呢 講 ， 或者是 按呢 做 。

三 、 看 戲齣\hi3-tshut4\ 講 臺語
◎ 食 人 一口 ， 還 人 一斗|tsiah8 lang5 tsit8-khau2 , hing5 lang5 tsit8-tau2| .
食 人 一口 ， 毋是 還 人 一喙 ， 有當時仔 是 為著 鬥句 ， 唸 起來 、 聽起來 較 順 。
﹡ 可能 你 有 得著 啥物人 ， 伊 幫贊 你 啥物 ， 抑是 講 有 予 你 啥物貨 ， 雖然 可能 干焦 一屑屑仔 爾 ，
無 講 蓋 濟 ， 毋過 回報 ， 愛 回報 較濟 ， 意思 是 感謝 人 的 幫贊 ， 報恩 、 回報 。 都 算 人
干焦 淡薄仔 ， 你 嘛 應該 愛 滿滿 的 感恩 ， 去 共 答謝 ， 這 算是 做人 的 態度 。

◎ 人情世事 若 陪 透透 ， 時到 就 無 鼎 佮 無 灶|Jin5-tsing5-se3-su7 na7 pue5 thau3-thau3 , si5-kau3 to7 bo5 tiann2 kah4 bo5 tsau3|
一般 講 佮 人 交陪 ， 進前 有 講過 交陪 、 盤撋 ， 這馬 這 嘛是 講 交陪 、 盤撋 。
﹡ 人情世事 ， 免不了 愛 交陪 ， 毋過 你 若 啥物人 、 逐項 代誌 ， 你 攏欲 陪 透透 ，
 透透 就是 啥物 攏欲 愛 幫助 著 ， 抑是 無一定 是 幫助 ， 有 可能 是 有人 請 你 一頓 ， 你 嘛欲
請人 一 兩 頓 ，
抑是 人 送 你 啥物貨 ， 你 欲 加 送人 啥物貨 ， 彼 攏是 交陪 。
﹡ 意思 是 講 你 若 傷過頭 的 時陣 ， 到時 有 可能 連 鼎 連 灶 攏 無 矣 ， 攏 空 矣 ， 兩手 空空 ，
就是 愛 逐家 量 家己 的 能力 ， 愛 節力 ， 看 家己 的 橐袋仔 有 深 無 ， 才來 處理 。

◎ 明知影 伊 咧 上 你 的 後跤 ， 閣 佮 伊 講和|bing5-tsai1-iann2 i1 leh4 tshiunn7 li2 e5 au7-kha1 , koh4 kah4 i1 kong2-ho5| .
 上後跤 就是 華語 講的 {扯後腿} 。 搝後跤 是 直接 對 華文 去 翻 的 。

2018 . 10 . 18 《 臺語 講 世事 》 ： 網紅\bang7-ang5\ 現象
． 划棑仔\ko3-pai5-a2\
． 盤撋\puann5-nua2\
． 死體\si2-the2\ ： 咱 臺語 的 講法 ， 毋是 屍體\si1-the2\ 。

一 、 看 新聞 講 臺語 ：
＊ 翻譯
1 . 華語 ： {網紅}
臺語 ：
． 網路紅人\bang7-loo7-ang5-lang5\ ： 佇咧 網路 頂懸 足 紅 的 人 。
． 網紅\bang7-ang5\ ： 其實 是 中國 彼爿 來 的 ， 佇 網路 已經 講甲 不止仔 慣勢 矣 ， 這个 人 足 紅 ，
咱 嘛是 有 咧 講 。
． 網衝\bang7-tshing3\ ： 比 紅 閣較 衝\tshing3\ ， 先 紅 了後 ， 規个 衝 起來 。
． 網星\bang7-tshenn1/bang7-tshinn1\ ： 就 敢若 講 歌星 、 影星 這款 的 意思 ，
就是 一个 網路 的 明星 。
#慧盈 老師 ： 網紅 衝 起來 ， 衝起 天頂 變 網星 。

2 . 華語 ： {長相 甜美 ， 穿著 華麗}
臺語 ： 生了 古錐 ， 穿插 晃晃|senn1-liau2 koo2-tsui1 , tshing7-tshah4 hong2-hong2/sinn1-liau2 koo2-tsui1 , tshing7-tshah4 hong2-hong2|
﹡ 因為 有的 形容詞 ， 無仝 語言 之間 ， 實在 足歹 講 完全 意思 仝款 來 處理 。
通常 咱 會 講 查某囡仔 ， 抑是 啥物人 ， 生了 古錐 古錐 ， 就是 {甜美} ，
毋是 完全 等於 仝 意思 ， 算做 咱 會 去 形容 這款 人 ， 可能 會當 用 古錐 這種 講法 。
敢 會使 講 伊 生了 甜甜 ？ 若是 欲 講 彼 的 形 足 甜 的 形 ，
咱 若 來 共 提倡 用 予 慣勢 ， 可能 嘛 會使 。 伊 生做 甜 甜 甜 可能 嘛是 會使 。
﹡ {穿著} 就是 穿插 tshing7-tshah4 。
{華麗} 就是 晃晃\hong2-hong2\ ， 毋是 放放\hong3-hong3\ 。
 晃\hong2\ 咱 一般 口語 有 咧 講 看 晃 的 ， 意思 是講 看 媠 的 。
所以 晃\hong2\ 算做 媠 的意思 ， 足 好看 的 、 非常 好看 。
這 兩 字 晃晃\hong2-hong2\ ， 親像 咱 拄才 講 伊 生了 古錐 古錐 、 伊 生了 甜甜 ，
咱 會 講 兩 擺 ， 就是 有 彼个 款 。 咱 臺語 定定 有的 ， 兩 字 共 疊 鬥陣 ， 講 兩遍 的 效果 。
所以 咱 會 講 穿插 晃晃 ， 抑是 身穿 晃晃。

3 . 華語 ： {預計 能 帶來 五十 億 的 商機}
臺語 ： 生理面 拍算 有 五十 億 通 做|sing1-li2-bin7 phah4-sng3 u7 goo7-tsap8 ik4 thang1 tso3/sing1-li2-bin7 phah4-sng3 u7 goo7-tsap8 ik4 thang1 tsue3|
﹡ {預計} 就是 拍算 按怎 按怎 。
﹡ 做生理 就是 講 有 生理 通做 ， 會當 帶來 五十 億 的 收入 ， 咱 用 做生理 的 觀念 ，
所以 講 生理面 有 啥物貨 通做 ， 有 偌濟 通做 。 就是講 生理 做 五十 億 ， 無一定 趁 五十 億 ，
成本 愛 扣掉 矣 。

4 . 華語 ： {固定 的 客戶 群體}
臺語 ： 老主顧|lau7-tsu2-koo3|
﹡ {客戶 群體} 意思 是 足濟 人 ， 一大陣 ， 規陣 的 客戶 。 老主顧 嘛 無可能 干焦 一个 啊 ，
你 若 干焦 靠 一个 老主顧 ， 敢會 活 的 ？
一般 攏會 一陣人 ， 咱 若講 老主顧 就 已經 代表 一陣人 矣 。

5 . 華語 ： {捏 小籠包 ， 大啖 美食}
臺語 ： 捏 包仔囝 ， 食 好料|liap4 pau1-a2-kiann2 , tsiah8 ho2-liau7|
﹡ 一般人 猶是 慣勢 講 {小籠包} ， 伊 就是 對 華語 來 的 ， 華語 的 講法 ， 咱 就 直接講 。
毋過 你 若講 硬欲 翻 ， 咱 會當 試翻\tshi3-huan1\ 看覓 ， 共伊 翻做 包仔囝 ， 意思 是 細粒 的 包仔 ，
因為 這種 物件 是 相對 的 ， 咱 一般 咧 講 的 包仔 ， 咱 固定 的 印象 ， 就是 差不多 遐 大粒 ，
結果 伊 按呢 爾 。
﹡ 主要 是 動詞 ， 是 用 捏\liap4\ 的 ， 通常 就是 用 指頭仔 ， 可能 你 欲 共 啥物款 的 物件 ，
變做 啥物款 的 物件 ， 伊 彼个 形體 會 改變 ， 用 指頭仔 去 處理 。
 共 囡仔 捏 予 大漢 ， 嘛 捌 有人 按呢 講 ， 意思 就是 講 你 欲 共 調整 做 按怎 ， 抑是 成做 按怎 。
﹡ {大啖 美食} ， 咱 一般 就 講 食 好料 、 食 腥臊 這款 講法 按呢 就 會使 矣 。

二 、 講予 你 知 ： 網紅 現象
啥物 是 網紅 ？ 對 這 兩 字 直接 來講 ， 就是 佇咧 網路 頂懸 足 紅 的 人 ， 這 就是 網紅 的意思 ，
但是 到底 是 咧 紅 啥物貨 ？ 到底 是按怎 紅 起來 ？
◎ 網路紅人 知 偌濟
網路 佇 世界上 做為 一个 媒體 ， 發展 的 歷史 是 按怎 ？
＊ (#TIME#) 年度 風雲人物 ： (You)
佇 美國 足 有名 的 雜誌 《(#TIME#) 》 ， 就是 《 時代 雜誌 》 ， 每 一年 《 (#TIME#) 》 雜誌 攏會 發表 一个
 年度 風雲人物 ， 看 彼年 啥物人 上 衝 。
佇 兩千 空六 年 的 時陣 ， 𪜶 發表 的 年度 風雲人物 ， 人物 應該 是 一个 人 ，
但是 𪜶 彼年 發表 的 是 一臺 電腦 ！ 電腦 為啥物 是 風雲人物 ？ 這臺 電腦 頂懸 ，
就 寫 一个 字 (You) ， 就是 你 的意思 。 對 彼年 開始 ， 伊 就是 共 逐家 講 ， 這馬 開始 ，
每一个 人 攏是 風雲人物 。
＊ 家己 就是 媒體 的 時代
對 彼年 開始 ， 咱 正式 入來 家己 就是 媒體 的 時代 。
以前 媒體 就是 愛 透過 電視 、 報紙 等等 ， 這馬 ， 只要 有 網路 的 所在 ， 只要 你 有 戶頭 ， 你 都 會當
發佈 你 家己 的 消息 、 新聞 、 你的 作品 ， 彼 就 號做 自媒體\tsu7-mui5-the2\ 。
＊ 對(Blog) 到 社群 網站
咱 臺灣 拄開始 是 (Blog) ， 寫做 漢字 ， 就是 部落格\poo7-loh8-keh4\ ， 閣來 咱 就 看著 這馬 上 衝 的 面冊 ，
抑是 (Line) ， 抑是 這馬 干焦 看 相片 等等 (Instagram) ， 這 都 號做 社群 網站 。
佇 這寡 平臺 頂懸 ， 只要 你 有 戶頭 ， 你 就 會當 講 你 欲 講 的 代誌 ， 這 都 號做 自媒體 。
佇 網路 按怎 做 一个 媒體 的 發展 歷史 。
.
◎ 網紅 到底 是 咧 紅 按怎 ？
＊ 英文 (internet4 celebrity)
 網紅 這个 詞 基本上 是 對 中國 傳 過來 的 ， 英文 號做 (internet4 celebrity) ，
＂ (celebrity) ＂ 就是 佇 網路 頂懸 有名 的 人 的 意思 。
＊ 佇 網路 頂面 引起 討論 ： 划\ko3\ 棑仔 兄
是按怎 佇 網路 頂懸 開始 有名 咧 ？ 有 各種 的 方式 ， 一種 上濟 的 ， 只要 佇 網路 頂懸 引起 討論 ，
譬如 講 伊 的 外表 ， 抑是 伊 的 才華 ， 抑是 講 一个 事件 ， 嘛有 可能 予 你 佇咧 網路 頂 引起 討論 。
會記得 前一站仔 ， 有 一个 划 棑仔 兄 ， 伊 就是 佇 風颱 的 時陣 ，
記者 問 伊 一个 問題 ， 問 伊講 風颱 的 時陣 ， 欲 創啥 ？
伊 都 講 ： 風颱 的 時陣 ， 當然 就是 愛 按怎 按怎 ， 這句話 講出來 ， 隨 變甲 足 有名 ， 逐家 攏咧 討論
這个 人 突然間 變做 是 一个 網路 頂懸 的 紅人 就著 矣 。
這 是 一種 。
＊ 職業 經營
閣有 一種 ， 就是 直接 共 伊 當做 是 一个 職業 咧 經營 。
譬如 講 伊 定期 發表 伊 的 作品 ， 佮 伊 的 粉絲 盤撋\puann5-nua2\ ，
甚至 伊 有 足濟 會當 趁錢 的 機制 ， 譬如 講 廣告 等等 。 這 嘛是 一種 的 網紅 。
＊ 拍片 、 盤撋 ， 粒積 人氣 、 拚 點閱率\tiam2-uat8-lut8\

◎ 臺灣 上大 影音 平臺 (YouTube)
佇 (YouTube) 發表 作品 的 人 ， 號做 (YouTuber) 。
＊ 欲 出名 著 開 頻道
佇 遮 毋但 會當 看 別人 的 作品 ， 你 若 願意 ， 嘛 會當 開 一个 頻道 ， 來 發表 你 的 作品 。
＊ 平均 逐人 逐 禮拜 看 十六 點 四 點鐘
有 一个 統計 講 咱 臺灣 這馬 ， 平均 逐人 逐 禮拜 看 (YouTube) 是 偌久 ？
是 十六 點 四 小時 ， 牢著 的 人 是 非常 的 濟 。
＊ 黃金 創作者 ： 注文 人數 超過 百萬
頂懸 做 作品 的 人 黃金 創作者 ， 就是 咱 講的 （YouTuber） 。
注文 𪜶 作品 的 人 ， 竟然 人數 攏會 超過 一 百萬 人 。
＊ 對 消費者 的 影響 驚死人
所以 講 𪜶 的 影響力 非常 的 大 ， 對 一寡 消費者 的 影響力 驚死人 。

◎ 網紅 的 社會 責任
＊ 有 影響力 ， 知名度
既然 遮爾 濟 的 網紅 ， 遮爾仔 有名 ， 𪜶 又閣 有 影響力 、 知名度 ， 𪜶 的 社會 責任 是 啥物 咧 ？
＊ 激五仁 超過 道德 界線
這馬 有 真濟 (YouTuber) ， 為著 欲 唌人 的 目睭 ， 搝 人 的 目睭 ， 會 做 真濟 作品 ， 有當時仔
會 感覺 講 是毋是 激五仁 已經 超過 道德的 界線 。
逐家 會 感覺 講 按呢 敢好 ？ 這 是 一个 問題 。
＊ 成做 媒體 主流 ， 受眾\siu7-tsiong3\ 愛 有 讀 捌 能力
因為 這馬 自媒體 ， 無親像 以早 的 媒體 ， 猶閣會 有人 來看 ， 有人 來 做 調查 以後 才來 發佈 ，
但是 這馬 伊 家己 做 矣 ， 所以 咱 逐家 做 一个 受眾 ， 咱 家己 愛 有 讀 捌 的 能力 ， 毋通 人 講 啥 ，
你 就 相信 啥 。
＊ 對 民主 政治的 影響
上重要 的 一件 ， 一寡 網紅 若是 欲 行入來 做 政治人物 ， 雖然講 𪜶 有 知名度 ， 有 發聲 的 能力 ，
但是 𪜶 對 一寡 人文 素質 等等 ， 𪜶 的 UNK 度 敢 有夠 ？ 敢 有 夠格 來 做 政治人物 ？
這 嘛是 咱 逐家 愛 注意 的 。

◎ 語詞
． 注文\tsu3-bun5\ ： 這 是 日語 來 的 ， 一般來講 ， 你 講 共 訂 ， 共 買 ， 這 攏會 當 講 注文 。
伊 猶未 做好 進前 ， 我 先 講 我 欲 買 ， 無一定 是 這个 意思 ， 你 欲 去 訂 、 去 買 的 動作 ，
這个 物件 已經 做好 了後 ， 我 欲 用 買 的 ， 嘛 會當 講 注文 。
． 划棑仔\ko3-pai5-a2\ ： （ 《 教典 》 竹棑 ： 竹 筏 、 竹排 。 ） 愛 看 伊 划 佗一 種 ， 若是 一般 的 船 ，
船 的 形體 ， 彼是 一種 ， 另外 一種 就是 親像 講 竹棑仔 彼種 。
若是 {泛舟} 的 {橡皮艇} 的 物件 ， 可能 較 接近 進前 古早 原住民 咧 划\ko3\ 的 彼種
 艋舺\Bang1-kah4\ {獨木舟} 彼 型 。
毋過 有時仔 翻譯 的 物件 ， 伊 會用 一个 總類\tsong2-lui7\ 的 概念 去 講 ， 親像 講 較 老輩 的 ，
日本時代 的 前輩 ， 先輩 ， 伊 可能 會 講 划 「ボ-ト」 ， 這 嘛是 一種 觀念 。
後擺 咱 欲 共 一種 物件 分類 分 較 詳細 ， 咱 逐家 來 鬥 想 。
． 人氣\jin5-khi3/lin5-khi3\ ： 這 嘛是 日本詞 ， 一般來講 ， 會 講
這个 人 人氣 真好 ， 抑是 人氣 真 懸 ， 表示 足 受 歡迎 ， 誠 有人緣 ， 抑是 誠 有人望 。
袂當 講 人氣 lang5 khi3。
． 點閱率\tiam2-uat8-lut8\
． 點閱數\tiam2-uat8-soo3\ ： 就是 你 點 幾擺 。
． 激五仁\kik4-ngoo2-jin5/kik4-ngoo2-lin5\ ：
這馬 真濟 網紅 攏會 激五仁 ， 予 逐家歡喜 ， 激 一寡 笑詼 。
這个 激五仁 的 意思 ， 咱 一般 咧 用 可能 是 這个 人 ， 有時仔 可能 是 講 伊 蓋 𠢕 講笑詼 ，
有時仔 可能 是 講 伊 的 行動 、 作法 、 處理 代誌 ， 予 咱 感覺 嘛是 會 愛笑 ，
這種 的 攏 會當 講 激五仁 。
 五仁 敢是 咱 咧 食 月餅 內面 的 五仁 ？
塗豆 、 麻仔 、 杏仁 、 瓜仔仁\kue1-a2-jin5/kue1-a2-lin5\ ， 敢是 這个 五仁 ？
 本來 無啥貨 的 物件 ， 你 欲 共 創 予 予人 會 注意 ， 其實 伊 有 足 大 的 效果 。 
以上 是 咱 #阿惠# 老師 的 解說 。
這馬 為啥物 講 激五仁 ， 其實 逐家 攏 已經 毋知影 矣 。
． 輿論\u5-lun7/i5-lun7\
． 變猴弄\pinn3-kau5-lang7\ ： 
應該 是 普通時 袂做 的 代誌 ， 但是 你 刁工 做 一寡 啥物貨 ， 欲 製作 某 一種 效果 。
． 死體\si2-the2\ ： 咱 臺語 的 講法 ， 毋是 屍體\si1-the2\ 。

三 、 看 戲齣\hi3-tshut4\ 講 臺語
◎ 查埔 欲 食 望 人 請|tsa1-poo1 beh4 tsiah8 bang7 lang5 tshiann2|
查某 欲 食 望 生囝|tsa1-boo2 beh4 tsiah8 bang7 senn1-kiann2/tsa1-boo2 beh4 tsiah8 bang7 sinn1-kiann2|
古早 的 觀念 ， 過去 的 社會 ， 算做 逐家 無 遐爾 簡單 會當 食 好料 、 食 魚魚肉肉 的 物件 ，
所以 有 這款 的 俗語 。
愛 有人 請 ， 你 才有 法度 食 好料 ， 查某 閣較 可憐 ， 愛 生囝 才 有法度 補 ， 這 真正 是 過去
對 咱 查某囡仔 、 查某人 較 無公平 。
這馬 網路紅人 的 現象 ， 網衝 ， 這 就是 一个 足 無仝款 的 時代 ，
欲 食 ， 家己 欱\hap4\ ， 毋免 望 人 按怎 。

◎ 補胎 較贏 做月內|poo2-thai1 khah4-iann5 tso3-gueh8-lai7/poo2-thai1 khah4-iann5 tsue3-geh8-lai7|.
補胎 就是 生 進前 ， 有身 這段 時間 ， 愛 好好仔 補胎 、 安胎 。
 xx 較贏 xx 就是 頭前 彼个 較 重要 ， 較贏 啥物 ， 所以 是
 補胎 較 重要 。
 愛著 較慘 死 就是 愛著 較慘 ， 比 死 閣較 慘 。

◎ 各人 洗米 ， 各人 落鼎|kok4-lang5 se2-bi2 , kok4-lang5 loh8-tiann2/kok4-lang5 sue2-bi2 , kok4-lang5 loh8-tiann2|
就 袂 有 長短跤話|to7 be7 u7 tng5-te2-kha1-ue7/to7 bue7 u7 tng5-ter2-kha1-ue7\
 長短跤話 是 過去 的 一个 故事 ， 咱 進前 嘛 已經 講過 。
長短跤話 是 啥物款 的 話 ？
可能 是 尻川後話 ， 抑是 一寡 閒仔話\ing5-a2-ue7\ 。
所以 咱 若 各人 洗米 ， 各人 落鼎 ， 就 無底代 ， 意思 是 無 仝口灶 ， 就 袂 有 長短跤話 。
啊 若 鬥陣 洗米 ， 鬥陣 落鼎 ， 就是 講 你 哪會 加 食 我 一喙 ？ 有 可能 較有 糾紛\kiu3-hun1\ 。

2018 . 10 . 25 《 臺語 講 世事 》 ： 日常 的 轉型 正義
一 、 看 新聞 講 臺語 ：
＊ 翻譯
1 . 華語 ： {朝野 高度 重視}
臺語 ： 朝野 攏 共 看 真 重|tiau5-ia2 long2 ka7 khuann3 tsin1 tang7|
﹡ 朝野 算是 簡縮 的 講法 ， 在朝 的 、 在野 的 。
﹡ 共 看 真 重 ： 共 xxxx 看 真 重 ， 中央 省略 。 這个 句型 愛 共 抾 轉來 用 。

2 . 華語 ： {相互 仇恨}
臺語 ： 相 抾恨|sio1 khioh4-hin7/sio1 khioh4-hun7/sann1 khioh4-hin7/sann1 khioh4-hun7|
﹡ 抾\khioh4 ： 遮 一个 ， 遐 一个 ， 共 累積 ， 共 記起來 。
通常 毋是 干焦 一件 代誌 ， 一个 啥物 物件 爾 ， 愛 抾抾咧 ， 抾 鬥陣 ， 猶閣 記起來 ， 是 複數 的 。
﹡ {互相} 就是 相\sio1\ 按怎 。 比如講 ：
相意愛 ， 就是 你 愛 我 ， 我 愛 你 ， 互相 ， 相 支持 、 相伨 、 相 怨慼 ，
 相\sio1\ 就是 兩 个人 互相 的 意思 。
 相 嘛是 有 另外 一个 音 叫做 sann1 ， 所以 講
相\sann1\ 抾恨 、 相\sann1\ 意愛 、 相\sann1\ 怨慼 。

3 . 華語 ： {牽動 敏感 神經}
臺語 ： 一下 起 慌狂|tsit8-e7 khi2 hong1-kong5|
﹡ 主要 是 咱 愛 看 伊 彼个 原文 ， 因為 有時仔 ， 咱 所謂 的 翻譯 ， 抑是 講 ，
欲 共 轉做 另外 一个 語言 欲 按怎 講 的 時陣 ， 毋是 干焦 講 這句 ， 咱 愛 看 前後 ，
有 可能 是 幾若 句 ， 做伙 來 處理 。
所以 事實上 ， 若是 欲 閣較 清楚 ， 應該 共 前後 句 (show) 出來 ， 毋過 傷 長 ， 若是 規个 按呢 講 ，
啥物 代誌 予 啥物人 、 單位 ， 一下 起 慌狂 ， 就是 予 伊 感覺 足 緊張 、 足 按怎 的 情緒 ，
( 當然 是 較 無好 的 ) 。
若欲 較 完整 ， 幾若 句 愛 相連紲 處理 。
應該 講 {牽 動 敏感 神經} 伊 的 效果 是 一下 起 慌狂 。
﹡ 慌狂\hong1-kong5\ ： 形容 彼種 緊急 、 緊張 的 情緒 。
毋知 欲按怎 才 好 ， 這聲 欲按怎 才 好 ？ 就是 慌狂 的意思 。

4 . 華語 ： {澄清 沒有 要 製造 對立}
臺語 ： 掰會 講 無欲 做對頭|pue2-hue7 kong2 bo5-beh4 tso3-tui3-thau5/pe2-he7 kong2 bo5-beh4 tsue3-tui3-thau5|
﹡ {澄清} 會當 講 欲 共人 解說 啥 的 意思 ， 咱 有 一个 詞 叫做 pue2-hue7 ， 另外 一个 腔 是 pe2-he7 。
欲 共 啥物人 掰會 ， 就是 表示 你 欲 共伊 解說 啥 ？ 而且 可能 用 足濟 方式 ， 欲 去 說明 、 解說 。
#慧盈# 老師 ： 譬如 講 伊 一直 講 我 佮 伊 是 愛人 的 關係 。 我 一直 共 掰會 。
#豐惠# 老師 ： 這 會使 用 。
﹡ 製造 對立 ： 咱 一般 較 口語 就是 講 做對頭 。
例句\le7-ku3\ ： 伊 佇 公司 一直 攏是 我的 死對頭 。

5 . 華語 ： {模糊 焦點}
臺語 ： 共 焦點 看 霧去|ka7 tsiau1-tiam2 khuann3 bu7-khi3|
﹡ {焦點} 這種 詞 算是 較 現代 較 新 的 物件 ， 到底 欲 按怎 翻 ？ 有人 主張 愛 對 原文 、 原音 ，
好比 講是 毋是 直接 講 (focus1) ？ 共 (focus1) 看 霧去 這 嘛是 一種 方式 。
這馬 這个 方式 是 翻做 華語 的 {焦點} 了 ， 咱 直接 讀 伊 的 臺語 文言音 ， 就是
提 華語詞 的 漢字 ， 來 讀做 臺語 的 發音 。

這字 白話音 是 焦\ta1\ ， 因為 這个 所在 佮 焦\ta1\ 無關係 ，
所以 袂 去 讀做 焦點 ta1 tiam2
這 漢字 本來 就有 臺語 音 ， 有 咧 用 白話音 ， 但是 生活 中 無用 焦\tsiau1\ 這種 文言音 ，
除非 唸 人 的 名姓 。
（ 這个 詞 ） 拄 講 你 可能 嘛是 聽無 ， 算是 外來語 ， 欲 按怎 翻 ？ 是 音譯 ， 抑是 意譯 的 問題 。
咱 若 捷 講 ， 逐家 就會 知影 、 會記得 。
﹡ {模糊} 意思 是 無 清楚 ， 霧霧 ， 咱 會當 講 看 霧去 。
句型 愛 共 提來 用 聽 歪 去 、 走無去 。

二 、 講 予 你 知 ： 日常 的 轉型 正義
 轉型 正義 這 四 字 ， 雖然 伊 非常 的 嚴肅 ， 有 非常 嚴格 的 定義 ，
但是 咱 佇 日常生活 當中 ， 可能 咱 嘛會 當做 一寡 拍拚 ， 對 咱 家己 轉型 正義 開始 做起 。
◎ {光輝 十月} ？
＊ 雙 十 國慶 、 光復 、 蔣介石 誕辰 紀念日
 十月 初十 雙十節 、 十月 二五 臺灣 光復節\kong1-hok8-tsiat4\ 、 十月 三十一 蔣介石 誕辰 紀念日 ，
咱 自細漢 攏 會曉 背 ， 因為 這 三工 攏 會當 放假 。
咱 共 詳細 想看覓 ， 這 三工 佮 咱 臺灣 的 關係 ， 到底 是 啥物 ？
 雙 十 國慶 ， 有人 講 彼工 到底 是 啥物 國 的 國慶 ？ 到底 是毋是 真正 中華民國 的 國慶日 ？
這 真濟 討論 佇咧 。
＊ 徛佇 中國 看 臺灣 的 史觀\su2-kuan1/sir2-kuan1\
 光復 到底 是 徛佇 啥物人 的 角度 來看 光復 這 兩 字 ？
當然 咱 知影 講 這 就是 徛佇 中國 看 臺灣 的 歷史觀\lik8-su2-kuan1/lik8-sir2-kuan1\ 。
＊ 威權 時代 的 政治 策略
蔣介石 誕辰 紀念日 ， 蔣介石 彼个 時陣 ， 𪜶 咧 造神\tso7-sin5\ 的 運動 。
這 嘛是 威權 時代 的 政治 策略 的 做法 。
＊ 用 特定 的 民族 認同 共 咱 洗腦
規个 {光輝 十月} 就是 欲 用 特定 的 民族 認同 共 咱 洗腦 ， 講 咱 就是 這个 民族 。
這 就是 {光輝 十月} 的 效果 。

◎ 歇假 的 調整 ： 佳哉 ， 逐家 有 咧 思考 ， 有 咧 討論 。
＊ 兩千 空七 年 ， 《 紀念日 》 修正 草案 ： 廢除 蔣介石 過身 佮 誕辰 紀念日
蔣介石 過身 彼工 佮 出世 彼工 的 紀念日 ， 共 伊 廢除 ， 造神 運動 就 共 停 落來 。
＊ 二空 一七 年 ， 《 勞動基準法 》 修正 ：
光復節 、 蔣介石 生日 、 國父 生日 、 行憲\hing5-hian3\ 紀念日 嘛 已經 無 歇睏
雖然 這 是 因為 《 勞動基準法 》 的 修正 ， 可能 佮 轉型 正義 無仝款 ，
但是 真 顯明 這寡 節日 的 代表性 是 欠 共識 。

◎ 真正 屬 臺灣人 的 節日
＊ 臺灣人 的 角度 出發
＊ 值得 紀念 的 歷史 事件
咱 臺灣 的 價值觀 ， 對 咱 臺灣 非常 重要 的 歷史 事件 ， 咱 才來 共 做 紀念 。
＊ 臺灣 本地 的 人物 ： 青年節\tshing1-lian5-tsiat4\ 、 教師節 、 醫生節\i1-sing1-tsiat4\
三月 二九 青年節 是 以 中華民國 𪜶 彼个 時陣 革命 的 一寡 青年 ，
有人 講 咱 三 一 八 的 時陣 ， 日頭花 學生 運動 ， 是毋是 閣較 會當 代表 咱 臺灣 青年 ？
是毋是 以 彼工 來 做 青年節 ？
 教師節 這馬 是 以 孔子 的 生日 來 做的 ， 臺灣 嘛有 真濟 教師 ， 是毋是 以 𪜶 的 生日 來 做 教師節 ，
可能 會 較 好勢 。
 醫生節 是毋是 會當 用 咱 臺灣 非常 重要 的 醫生 來 做 代表 。
＊ 用 歇假 做 轉型 正義 的 第一步

◎ 轉型 正義 的 日常 實踐
除了 歇假 以外 ， 咱 日常 講出喙\kong2-tshut4-tshui3\ 的 一寡 話 ， 嘛 會使 做 轉型 正義 。
＊ 大陸 、 內地 、 中國 意思 差大碼
比如講 ： 你 有 去 大陸 無 ？
電視 頂懸 ， 你 是毋是 有 去 {內地} ？
咱 愛 講 是 中國 ， 彼 意思 是 差 真大 碼 。
{內地} 是 啥物 意思 ？ 除了 伊 是 一个 國家 上 內面 以外 ， 其實 伊 有 權力 上 中央 的 意思 。
你 若 共 中國 講 伊 是 {內地} ， 表示 你 承認 伊 是 你的 權力 的 中心 。
{內地} 佮 大陸 較 無好 的 講法 。
＊ 中正路 滿四界
咱 規个 臺灣 ， 中正 滿四界 ， 是毋是 這 嘛愛 改 一下 ？
有的 人 講 哪著 改 ？ 咱 都 已經 逐工 咧 講 矣 ， 攏 慣勢慣勢 矣 。
咱 愛 注意 一件 代誌 ， 逐工 講 的 物件 ， 會 愈來愈 囥佇 頭殼內 。
＊ 逐工 講 就會 [[予人]] 汰\thua7\
若是 逐工 講 ， 咱 會 [[予人]] 汰去 ， 逐工 共 你 影響 ， 逐工 予 你 印象 ，
才會 講 這馬 逐家 攏咧 討論 是毋是 中正路 愛 共 改 一下 ？
註 ： 《 教典 》 汰 thua7 ： 受 到 他人 或 環境 的 影響 而 學習 或 改變 。
＊ 政府 愛 𤆬頭 ， 民眾 嘛著 實踐
這 種種 ， 政府 愛 𤆬頭 ， 訂 一寡 規則 ， 當然 𤆬頭 進前 ， 咱 人民 嘛 會當 對 家己來 做起 。

◎ 語詞 ：
日常生活 當中 ， 咱 開始 做 一寡 改變 ， 對 咱 講 的 詞 開始 改變 。
． 誕辰\tan7-sin5\ ： 生日 ， 出世 的 日子 。
這 算 文言詞 ， 古早 《 臺 日 大 辭典 》 有 收 ， 一般 口語 無咧 用 。
有的 人 感覺 講 就是 偉大 的 人 ， 所以 就是 愛 用 ， 敢若 袂輸 講 較懸 層次 的 講法 。
其實 這 是 文言音 ， 就是 生活 中 無咧 講 。
． 假日\ka2-jit8/ka2-lit8\ , 俗 音 ka3-jit8/ka3-lit8\ ：
正確 的 講法 應該 是 → 假日\ka2-jit8/ka2-lit8\ ， 因為 是 → 歇假\hioh4-ka2\ ，
變調 變做 → 假 ka2 日 ， 毋過 逐家 一般人 攏 講 俗音 。
． 顯明\hian2-bing5\ ： 顯明 知影 無 共識 的 節日 ， 咱 就 共 取消 掉 。
這个 代誌 誠 顯明 是 按怎 。
． 日頭花\jit8-thau5-he/lit8-thau5-hue1\ ：
二空 一四 年 三 一 八 的 學運 ， 號做 日頭花 運動 。
因為 是 共 看做 專有 名詞 ， 所以 咱 羅馬字 第一个 字 愛 大寫 。
真正 咱 咧 講 彼蕊 花 的 時陣 ， 就 毋免 大寫 。
． 林茂生\Lim5-boo7-sing1\ ：
譬如 講 教師節 ， 咱 就 會使 採用 林茂生 先生 的 生日 。
因為 這位 林茂生 博士 是 咱 臺灣 第一个 留 美 的 博士 ， 捌 做過 臺灣大學 文學院\bun5-hak8-inn7\ 院長 ，
佇 教育 這方面 ， 毋但 佇 學校 ， 佇 民間 有 創辦 《 #民報# 》 ， 佇咧 《 #臺灣 府城 教會 報# 》
用 羅馬字 寫 足濟 臺語 的 專欄 佮 文章 ， 攏 足 盡力 去 推捒 攑 臺灣 做 主體性 這款 思想 ，
教育界 來講 ， 算 sian9-pai2 ， 有 真濟 人 講 咱 是毋是 用 林茂生 博士 的 生日 ， 應該 誠 適合 。
． 蔣渭水\Tsiunn2-ui7-sui2\ ：
講著 醫生節 ， 蔣渭水 先生 定定 做 一个 代表 ， 咱 嘛 會使 考慮 提 蔣 醫師 的 生日 ，
來 做 一个 紀念 。
咱 若 放假 的 時 ， 會 想著 𪜶 ， 價值觀 就 會當 深入 咱的 腦海 當中 。
． 差大碼\tsha1-tua7-be2\
大陸 、 {內地} 、 中國 的 意思 差大碼 ， 尤其 是 國 的 觀念 愛 定定 強調 ， 所以
毋通 繼續 用 全省 這个 講法 。
 全國 愛 講予 慣勢 ， 已經 無 省 矣 。
． 汰\thua7\ ： 你 若 一工到暗 講 ， 你的 思想 會 去 予 汰去 。
#慧盈# 老師 ： 細漢的時陣 ， 媽媽 會 講 這領 衫 全 雪文泡\suat4-bun5-pho1\ ， 你 共 汰汰咧 。 
 汰汰咧 、 汰衫 是 這个 字 的 一種 意思 ， 伊 的 原意 是 按呢 無毋著 。
你 若 長久 佇 一種 狀態 ， 抑是 環境 ， 你 就 自然 會 變做 這个 環境 伊 欲 製作 的 一个 性 ，
浸 咧 內面 浸 傷久 ， 算是 予 伊 穢\ue3/e3\ 去 ， 汰去 。
． 澈底\thiat4-te2/thiat4-tue2\ ：
這个 用字 ， 有的 人 寫 三點 → 澈 ， 有的 人 寫 徛 雙人 的 → 徹 。
教育部 用 這字 ， 主要 就是 講 水 啊 、 溪 啊 足 清 ， 會當 看著 底 。
提來 應用 ， 意思 就是 講 足 完全 按怎 ， 全面 按怎 。

三 、 看 戲齣\hi3-tshut4\ 講 臺語
◎ 我 嘛 甘願 綴 你 拋輾斗|gua2 ma7 kam1-guan7 tue3 li2 pha1-lian3-tau2/gua2 ma7 kam1-guan7 te3 li2 pha1-lin3-tua2|
因為 拋輾斗 這種 動作 ， 其實 是 咱 生活 中 一般人 袂 刁工 去 做 ， 當然 為著 運動 、 啥物 其他 目的
是 有 可能 ， 愛 誠 軟𩚨 才 會當 拋輾斗 。
不管 啥物 境遇 、 啥物 處境 ， 攏 甘願 綴 伊 食苦 ， 綴 伊 按怎 攏 無要緊 。
願意 佮 伊 做伙 食苦 彼種 感覺 。 食苦 、 冒險 、 普通時 袂 做 的 代誌 。
． 拋輾斗 ： 咱 臺灣 各地 有 足濟 無仝款 的 講法 ， 譬如 講 ， 有的 人 講 捙畚斗\tshia1-pun3-tau2\ ，
有的是 佮 這个 詞 的 字面 看起來 差 較濟 ， 反死狗仔\ping2-si2-kau2-a2\  ← 臺南 混合 腔

◎ 若 予 伊 發現 ， 代誌 會 袂收煞|na7 hoo7 i1 huat4-hian7 , tai7-tsi3 e7 be7-siu1-suah4|
收煞\siu1-suah4\ ： 一般 攏 用 佇咧 啥物代誌 ， 做到 [[佗位]] 欲 有 一个 坎站 。
毋過 佇 劇情 來講 ， 意思 是 今 慘 矣 ， 毋知 欲 按怎 處理 矣 。 
你 閣 舞 落去 ， 就 袂收煞 矣 ， 無法度處理 ， 足 傷腦筋 的 意思 。

◎ 這个 家 絕對 會 起 海湧 的|tsit4 e5 ke1 tsuat8-tui3 e7 khi2 hai2-ing2 e5| .
咱 若準 講 平波波 的 海面 ， 意思 就是 平靜 無代誌 。
起 海湧 ， 就是 足濟 風波 。
這 是 足有 畫面 的 一个 講法 ， 咱 愛 共 抾 轉來 用 。
