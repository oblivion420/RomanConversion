2018 . 08 . 09 《 臺語 講 世事 》 ： 臺語 火星文
一 、 看 新聞 講臺 語 ： 洗身軀 sé / sué-sin-khu
◎ 宜蘭 偏 漳 腔 「 洗 渾 軀 」 sé-hûn-su ： 毋是 「 洗 魂 舒 」 ， 這 是 臺語 火星文 。
渾 軀 hûn-su ， 規个 身軀 ， 是 文 的 講法 。

＊ 翻譯
1 . 華語 ： 冬天 冷 颼 颼 ， 洗洗 溫泉 。
臺語 ： 寒天 冷吱吱 ， 來 浸 溫泉 / 磺水 。
﹡ 袂當 講 「 泡 phàu 」 溫泉 ， 咱 是 用 「 浸 tsìm 」 的 ， 嘛毋是 用 「 洗 」 的 。
﹡ 「 溫泉 」 有 兩種 講法 ， 「 溫泉 」 是 對 日語 詞 過來 的 ， 「 磺水 」 是 真傳 統
在地的 講法 。
﹡ 為啥物 袂當 講 「 泡 」 溫泉 ？
一 是 華語 的 用法 ，
第二 ， 「 泡 」 佇 咱 臺語 的意思 內底 ， 是 你 浸 佇 啥物 物件 內底 了 ，
會 產生 一个 變化 的 過程 ， 按呢 才是 「 泡 」 。 就是 共 水沖 落去 了後 ，
伊 會 產生 一寡 變化 ， 譬如 講 「 泡 」 牛奶 、 「 泡 」 咖啡 、 「 泡 」 茶 。
所以 ， 愛 講 「 浸 溫泉 」 ， 「 洗溫泉 」 嘛是 會使 ， 袂使講 泡 溫泉 。

2 . 華語 ： 整個 人 暖 起來 。
臺語 ： 規个人 燒烙 起來 。
Kui-ê lâng sio-lō – khí-lâi .
『 暖 起來 』 就是 「 燒烙 」 起來 。 這个 詞 閣 共 抾 轉來 用 。

3 . 華語 ： 洗 澡 。
臺語 ： 除了 宜蘭 「 洗 渾 軀 sé-hûn-su 」 以外 ， 咱 一般 講
洗身軀 sé / sué-sing / sin-khu 、 洗浴 sé / sué-i̍k 。
佇 浴間仔 內底 洗浴 。
洗身軀 的 所在 ： 洗身軀間 。

4 . 華語 ： 大家 習慣 都 說
臺語 ： 逐家 攏 慣勢 講
Ta̍k-ke lóng kuàn-sì kóng …
會當 直接講 ： 慣勢 講 …
﹡ 「 慣勢 」 毋是 「 習慣 」 顛倒 過來 的 ， 「 習慣 」 是 名詞 的 用法 ，
「 慣勢 」 是 動詞 的 用法 ， 佇 咱 臺語 內底 ， 「 習慣 」 是 名詞 。
﹡ 「 慣勢 」 按怎 、 「 慣勢 」 做 啥物代誌 。 我 有 按怎 按怎 的 「 習慣 」 ，
毋過 我 攏 「 慣勢 」 按怎 按怎 。 這兩个 詞 逐家 愛 分 予 清楚 。
﹡ 「 勢 」 有 「 sì 」 佮 「 sè 」 兩个 音 ， 咱 若 咧 講 彼號 啥物 所在 ，
一般 會 講 啥物 「 東勢 sì 」 、 「 南勢 sì 」 、 「 北勢 sì 」 ， 嘛有 人講 「 歹勢 sì 」 呢 ！

5 . 華語 ： 婆 婆 媽媽 耳 熟 能 詳
臺語 ： 較有 歲 的 攏 真 熟似
Khah ū-huè / hè – ê lóng tsin si̍k-sāi .
﹡ 莫講 性別 ， 其實 咱 是講 「 較有 歲 的 」 ， 當然 毋是 講 「 足 老 」 的意思 ，
所以 咱 用 「 較 khah 」 按呢 ， 「 較有 歲 的 」 ， 「 淡薄仔 較有 歲 的 」 。

6 . 華語 ： 民眾 一 聽 “ 霧煞煞 ”
臺語 ： 民眾 聽甲 霧嗄嗄
Bîn-tsiòng thiann kah bū-sà-sà
﹡ 足濟 疊 詞 其實 彼 兩 字 ， 有當時仔 是 形容 聲音 ， 形容 啥物 物件 ，
不一 定 是 漢語 的 物件 ， 所以 你 欲 揣 講 真 適當 的 漢字 來 寫 ， 有當時仔 真僫 揣 。
﹡ 若是 欲 寫 「 煞 」 ， 伊 干焦有 「 suah 」 佮 「 sannh 」 的 音 ， 伊 無 「 sà 」 的 音 。

7 . 華語 ： 洗 得 一身 舒 暢
臺語 ： 洗 甲 規身軀 感覺 足 四序 爽快
Sé / sué kah kui sing / sin-khu kám-kak tsiok sù-sī sóng-khuài

二 、 講予 你 知 ： 臺語 火星文
◎ 「 語 」 佮 「 文 」 是無 仝款 的 。
＊ 咱 節目 字卡 的 呈現 方式 ： 攏是 以 臺語 漢字 、 臺語 羅馬字 ， 算是 漢羅 濫 的 方式
來 呈現 ， 而且 用 的 攏是 教育部 《 教典 》 內面 的 標準 字 。 每 一 集 的 字卡 ，
阮 攏 足 斟酌 、 真 認真 咧 校正 ， 就是 希望 予 逐家 一个 標準化 的 感覺 。 因為 臺語 ，
雖然 咱 自細漢 就會 曉 講 ， 但是 你 欲 共 寫出來 ， 咱 是 自細漢 攏 毋捌 學過 。
頭一个 ， 欲 提醒 講 咱 會使 看 節目 字卡 呈現 的 方式 ， 是 漢羅 濫 。

◎ 「 臺語 火星文 」 是 啥物 ： 火星文 到底 是 啥物 物件 ？
＊ 用 倚 音 的 符號 、 數字 來 表達
咱 欲 用 一个 字詞 的時陣 ， 是 去 掠 另外 一个 語言 伊 倚 音 的 符號 ， 抑是 數字 來 表達 。
＊ 呈現 趣味 抑 心適
有人 講 「 火星文 」 就是 會當 表現 一種 心適 ， 抑是 趣味 的 感覺 ， 這 無啥物 毋好 啊 ！

＊ 臺語 火星文 的 例
火星文 　 　 　 臺語 漢字 　 　 　 臺語 羅馬字 （ 簡稱 ： 臺羅 ）
． 歐 北 共 　 　 　 烏白講 　 　 　 　 oo-pe̍h-kóng
． 促 咪 　 　 　 　 趣味 　 　 　 　 　 tshù-bī
． 母湯 　 　 　 　 毋通 　 　 　 　 　 m̄-thang
． 呷 奔 　 　 　 　 食飯 　 　 　 　 　 tsia̍h-pn̄g
． 青菜 　 　 　 　 凊彩 　 　 　 　 　 tshìn-tshái
註 ： 「 青菜 」 按 華語 唸 是 「 菜蔬 」 的意思 ， 遮 是 借 音 表達 「 凊彩 」

◎ 火星文 的 問題
＊ 書面 意思 照 華語 讀 袂通 ： 咱 拄才 看 彼 的 「 歐 北 共 」 三个 字 合起來 ，
咱 就 毋知影 伊 是 啥物 意思 。
＊ 用 華語 音 讀 ， 聯想 相關 的 臺語 詞
＊ 臺 、 華語 音 結構 無仝 ， 表達 有限 制 ：
譬如 拄才 的 「 歐 北 共 」 ， 華語 是 「 ㄡ 」 ， 臺語 是 「 烏 oo 」 ；
「 趣味 」 的時陣 ， 華語 是 「 咪 ㄇ 一 」 臺語 是 「 味 bī 」 的 音 ，
華語 無法度 完全 來 表達 咱 臺語 的 音 ， 就是講 完全 揣袂著 仝 音 的 字 來 表達 ，
所以 講 這種 表達 有限 制 。
＊ 毋是 規範 化 的 書面 文字 ， 無 系統性 ： 若是 一个人 真正 欲來 學 臺語 的時陣 ，
伊 會 感覺 講 臆 這 嘛 臆 毋著 ， 臆 彼 嘛 臆 毋著 ， 有的 人 按呢 寫 ， 有的 人 按呢 寫 ，
就 無法度 認真 來 學習 。

◎ 臺語 標準化 、 一致 化 的 要緊
＊ 語言 / 文字 的 分別 ： 語言 是 自然 生成 的 物件 ， 咱 自細漢 用 聽 的 ， 咱 可能 就 會曉 講 ，
但是 欲 叫 你 共 臺語 寫落來 ， 因為 咱 自細漢 毋捌 學過 ， 學校 嘛無 認真 咧 教 ， 所以 自然
就是 袂曉 ， 這 就是 語言 佮 文字 的 無仝款 。
所以 ， 有真濟 人講 我 足 會曉 講臺 語 ， 這馬 你 講 欲 共 臺語 書寫 標準化 ， 伊 無 贊成 ，
因為 伊 看無 ， 這 其實 是 一種 偏見 ， 因為 咱 自細漢 就 毋捌 學過 。
＊ 會曉 講 – 的 嘛愛 學 ， 才 會曉 讀 ：
這點 咱 就 愛 共同 來 拍拚 ， 希望 政府 、 規个 社會 對 這點 有 閣 較濟的 認同 。
若是 講 一个 語言 ， 會當 好好仔 共伊 寫出來 ， 按呢 毋才 湠 會 開 ， 才 留 會長 ， 才袂 走音 去 。
＊ 初學者 袂 困擾 ： 若是 一致 化 了後 ， 初學者 就 袂 困擾 。
＊ 伍 佰 《 釘仔 花 》 的 例 ： 伍 佰 幾若 年前 有 一張 專輯 號做 《 釘仔 花 》 ，
這張 專輯 是 臺語 的 專輯 ， 伍 佰 就 共 逐家 講 ， 以前 伊 袂曉 寫 臺語 的時陣 ，
攏愛 避開 一寡 伊 袂曉 寫 的 字 ， 但是 這馬 伊 以這个 標準化 的 方式 來 寫 臺語 了後 ，
一寡 較 活跳跳 的 字 ， 伊 攏會 當 用 佇 歌詞 內面 。
＊ 學習 臺語文 的 資源
你 若欲 學臺 語文 ， 有 足濟 資源

◎ 網路 的 臺語文 資源
＊ 民 報 ： 臺語 世界
＊ 李江却 臺語 文教 基金會 ： 一個 月出 一擺 的 《 臺文 通訊 BONG 報 》
＊ Ｆ Ｂ 粉絲 專頁 ： 世界 臺 Sè-kài Tâi 、 失控 的 臺語課 … 等 專頁
＊ 你 若 認真 看 咱的 《 臺語 講 世事 》 嘛會當 學著 真濟
這 就是 今仔日 共 逐家 講的 「 臺語文 書寫 標準化 的 重要性 」 。

◎ 語詞
． 漢字 Hàn-jī
． 羅馬字 Lô-má-jī
． 白話字 Pe̍h-uē-jī
． 漢羅 濫 Hàn-Lô-lām
． 漢羅 合用 Hàn-Lô ha̍p-iōng

＊ 臺 、 華語 仝 字 無仝 意思 – ê
． 垃圾 lah-sap ： 仝款 意思 的 「 足驚 人 的 kiann-lâng — ê 」 ， 「 足 癩 “ 疒 哥 ” 的 thái-ko — ê 」 ，
有 幾若 種 程度 ， 小可仔 有 精差 ， 但是 攏是 「 垃圾 」 的意思 。
． 斟酌 tsim-tsiok ：
你 愛 較 斟酌一下 。 意思 是 「 你 可能 愛 較 “ 細膩 “ 」 抑是 「 愛 較 注意 啥物代誌 」 。
華語 的 「 斟酌 」 ， 咱 臺語 「 愛 節 一下 ， 程度 較大 抑是 較 細 。 」
． 大家 ta-ke ： 華語 佮 臺語 用 漢字 的 狀況 無仝 。

＊ 華語 無 濁音 ( lô-im ) 、 入聲 ( ji̍p-siann )
火星文 無法度去 寫真 濟 臺語 的 字 ， 因為 可比 講 華語 無 「 濁音 」 ， ｂ 、 ｇ 、 ｚ 這種 攏 無 ，
「 入聲 」 四 款 無仝 喙 型 的 入聲 嘛 攏 無 ， 若 拄著 彼款 字 的時陣 ， 當然 火星文 凊彩 掠 ，
亻 因 認為 敢若 倚 音 的 字 提來 用 ， 結果 攏 走音 。

． 憢疑 giâu-gî
． 壓力 ap-li̍k
親像 這種 字 ， 根本 火星文 無法度 寫 ， 你 欲 去 揣 一个 華語 的 詞 來 鬥 ， 揣無 ， 就 揣 一个 較 近的 ，
但是 根本 就 走音 去 ， 這 就是 火星文 上大的 問題 ， 咱 就是 希望 講 寫起來 ， 會當 共 音 留 落去 ，
結果 留 毋著去 ， 有當時仔 ， 連 意思 嘛 走精 ，
親像 「 凍 蒜 」 ， 你 用 「 冷凍 的 蒜頭 」 ， 彼 有 啥物 意思 ？
「 凍 蒜 」 就是 彼 兩 字 「 當選 」 ， 臺 華 共 用 。

三 、 看戲 齣 ( hì-tshut ) 講臺 語
◎ 這款 代誌 予 伊 主意 就好 。
Tsit-khuán tāi-tsì hōo i tsú-ì tō hó .
． 這句 是 欲 看 「 主意 tsú-ì 」 ， 這馬 「 主意 」 逐家 攏 袂曉 用 ， 大部份 攏 講 「 決定 」 、 「 做主 」 。
「 做主 tsò-tsú 」 嘛會使 ， 毋過 ， 「 主意 」 嘛是 一種 講法 。
． 這个 「 主意 」 和 華語 的 「 主意 」 是無 仝款 的 用法 ， 所以 咱 嘛愛 「 注意 tsù-ì 」 一下 。
． 「 主意 tsú-ì 」 、 「 注意 tsù-ì 」 ， 無仝 字 ， 無仝 意思 。

◎ 風聲嗙影 無一定 是 真的 。
Hong-siann-pòng-iánn bô-it-tīng sī tsin – ê .
． 這 四字 算是 臺語 的 俗語 「 風聲嗙影 」 ， 可能 小可 有感覺 一个 風 的 聲 ， 小可 眼著 一个 影 ，
這 不一 定 是 事實 的 代誌 。

◎ 先 得 先 ， 後 得 後
Sing tit sing , hiō tit hiō .
． 萬項 代誌 攏有 一个 前後 ， 較 先到 位 ， 較慢 到位 的 順序 ， 咧 強調 講 啥物代誌 攏 應該
照 彼號 順序 。 若是 換做 較 無形 講 ， 就是 所謂 倫理 這方面 。

慧 盈 老師 提醒 逐家 ， 咱 臺語 已經 有 書寫 系統 ， 咱 毋通 閣 用 火星文 來 表達 矣 ， 無 ， 咱 臺語 流傳落去 ， 錯 誤會 愈來愈 濟 。

2018 . 08 . 16 《 臺語 講 世事 》 ： 家庭 暴力
一 、 看 新聞 講臺 語 ： 家庭 暴力
＊ 翻譯
1 . 華語 ： 努力 安撫
臺語 ： 骨力 咧 共 安搭
Kut-la̍t leh kā an-tah
拚勢 咧 共 安搭
Piànn-sè leh kā an-tah

﹡ 「 骨力 」 你 欲 共 換做 其 它 類似 意思 的 詞 ， 嘛是 會使 。 親像 有的 人 可能 想講
敢會當 講 「 拍拚 」 ？ 但是 「 拍拚 」 佇 遮 有較 奇怪 。
有的 可能 會當 用 「 拚勢 piànn-sè 」 ， 意思 是 「 想盡辦法 ， 真 拚命 欲 共伊
做啥 物 安搭 的 動作 」 ， 可能 「 拚勢 」 猶閣 勉強會使 ， 啊 若 「 拍拚 」 就 較 奇怪
用 佇 遮 ， 雖然 意思 可能 差不多 ， 毋過 愛 看 是 咧 講 啥物代誌 ， 抑是 啥物 狀況 。
（ 註 ： 「 拚勢 piànn-sè 」 是 根據 《 教典 》 ，
影片 內底 ， 豐 惠 老師 的 發音 是 「 拚勢 piànn-sì 」 。 ）

﹡ 『 安撫 』 就是 「 安搭 an-tah 」
﹡ 「 搭 tah 」 就是 「 嬰仔 共伊 搭搭咧 」 的 「 搭 」 。
﹡ 「 咧 共 」 ： 情境 是講 「 發生 啥物款 狀況 的 “ 彼 的時陣 ” ， 當咧 做 啥物款 代誌 」 ，
所以 咱 這馬 是講 彼 的 過程 ， 伊 是 當咧 進行 ， 所以 講 「 當咧 共 按怎 」 ， 抑是
「 咧 共 按怎 」 ， 咧 強調 現在 進行式 。
「 咧 按怎 按怎 」 就是 「 ing 」 。 ( < < < 🤣 ， 這个 我 上愛 用 的 。 )
現代 進行式 ， 「 咧 共 安搭 」 就是 共 啥物人 安搭 ， 彼 的 「 啥物人 」 共 省略 無 講 。

2 . 華語 ： 情緒 激動 ， 還 對 妻子 動手
臺語 ： 當 佇 風火頭 ， 對 “ 亻 因 ” 某 起跤動手
Tng tī hong-hué-thâu , tuì in bóo khí-kha-tāng-tshiú .
彼 的 狀況 就是 「 足 受氣 」 ， 所以 咱 就 講 「 當佇咧 風火頭 」 ，
氣怫怫 ( khì-phut-phut ) ， 所以 就 對 人 「 起跤動手 」 。
﹡ 激動 kik-tōng ， 又 唸 作 ki̍k-tōng ： 有 足濟 款 激動 ， 歡喜 嘛 激動 ， 受氣 嘛 激動 ，
所以 若是 講 「 激動 」 分袂清楚 。

3 . 華語 ： 腳 踏 車 倒地
臺語 ： 鐵馬 坦倒
thih-bé thán-tó
毋是 講 「 倒咧 塗跤 」 ， 是 「 坦倒 」 。
咱 有一寡 動作 ， 咱 其實 是 一直 共 袂記得 ， 所以 這个 愛 共 抾 轉來 用 。
﹡ 坦倒 ： 若是 物件 是 倒咧 的 狀況 ， 攏會使 講 「 坦倒 」 。
你 若講 人 「 坦倒 」 嘛是 會使 ， 啥物 物件 「 坦倒 」 攏會 使用 。
例 ： 我 共伊 「 捒 」 「 坦倒 」 。 你 閣 加一 个 動作 會使 。
﹡ 坦徛 thán-khiā ： 就是 予 伊 是 「 徛咧 」 的 狀況 。

4 . 華語 ： 拿 椅 子 朝 老 婆 身上 砸
臺語 ： 閣 提 椅仔 共 “ 亻 因 ” 某 掔
koh the̍h í-á kā in bóo khian .
﹡ 『 拿 椅 子 』 就是 「 提 椅仔 」
﹡ 掔 khian ： （ 豐 惠 老師 做 動作 ， 雙手 攑 半 懸 ， 對 後 向前 擲 。 ）
看 野球 ， 看 啥物 球 ， 掔 球 嘛 猶有 咧 用 。
這馬 逐家 較 捷 用 的 是 「 擲 tàn 」 ， 可是 「 擲 tàn 」 有 另外 一个
「 擲掉 」 的意思 ， 有 兩 款 意思 。
《 教典 》 ： 『 投 擲 、 扔 』 。 例 ： 掔石頭 khian tsio̍h-thâu （ 扔 石頭 ）

5 . 華語 ： 被 吵 架 聲 吵醒 ， 都 嚇 壞 了 ！
臺語 ： 予 冤家 聲 吵精神 ， 活欲 驚 – 死 ！
Hōo uan-ke siann tshá tsing-sîn , ua̍h-beh kiann – sí !

﹡ 「 精神 」 有 兩 款 意思 ， 一个 是 「 醒起來 」 彼款 ， 一个 是 「 足有 元氣 」 彼款 。
咱 無 講 「 吵醒 」 ， 咱 是講 「 吵精神 」 。
﹡ 「 你 精神 未 ？ 」 ， 就是講 「 你 醒 矣 未 ？ 」
﹡ 「 活欲 驚 – 死 」 、 「 強欲 驚 – 死 」 ， 這 就會 出現 輕聲 的 狀況 。
「 活欲 按怎 」 、 「 強欲 按怎 」 ， 這款 句型 愛 共 抾轉 來 用 ， 「 活欲 驚 – 死 」 、
「 活欲 氣 – 死 」 、 「 活欲 暢 – 死 」 ， 無一定 是 䆀 的 代誌 。
﹡ 字 後壁 兩 條 短 橫線 ， 這 就是 「 輕聲 符號 」 ， 若有 看著 兩 條 短 橫線 這款 符號
的時陣 ， 愛 會記得 「 輕聲 符號 」 頭前 彼字 是 重點 ， 就是 「 驚 」 是 重點 。
（ 「 驚 」 讀本 調 ， 「 死 」 讀 輕聲 ）

6 . 華語 ： 酒 醉後 不理 性
臺語 ： 啉酒 啉甲 馬西馬西
lim-tsiú lim kah má-se-má-se
﹡ 咱 有 一个 咧 形容 酒醉 抑是 啥物 ， 酒醉 是 主要 的 形容 ， 毋過 ， 嘛有 時仔 其 它 的
狀況 下 ， 你 若講 致使 到頭 殼 無 蓋 清楚 ， 咱 會 講 「 馬西馬西 」 ， 人講 這 是
南島語 來 的 ， 無理 性 ， 啥物 攏 毋知影 ， 頭殼 無清楚 矣 。

7 . 華語 ： 有過 一次 的 糾紛
臺語 ： 捌 有 一擺 交繚
bat ū tsi̍t pái kau-liâu
﹡ 交繚 kau-liâu ： 糾紛 ， 混亂 ， 交 雜 。 《 臺 日 大 辭典 》

8 . 華語 ： 不滿 妻子 對 他 碎 唸 ， 才會 氣 得 動手 打 人
臺語 ： “ 亻 因 ” 某 tsha̍p-tsha̍p 唸 ， 伊 不滿 ， tsua̋nn 氣甲 拍 – 人
in bóo tsha̍p-tsha̍p-liām , i put-buán , tsua̋nn khì kah phah – lâng

﹡ 「 tsua̋nn 」 就是 「 就按呢 tsiū-án-ne / ni 」 的 連 音 。
﹡ 「 拍 – 人 」 佮 「 驚 — 死 」 ， 佇 遮 毋免講 「 拍 “ 人 ” 」 ， 因為 對象 一定 是 「 人 」 ，
毋是 「 拍 “ 狗 ” 」 ， 重點 佇 「 拍 」 ， 氣甲 「 拍 – 人 」 。 「 人 」 讀 輕聲 。 ( 輕聲 符 走 袂出 來 )

二 、 講予 你 知 ： 家庭 暴力 （ pō-li̍k ， 又 唸 作 po̍k-li̍k ）
◎ 《 家庭 暴力 防治 法 》
＊ 1998 年 6 – 月 開始 實施 ： 到 這陣 拄好 20 冬 。

＊ 二十冬 來 通報 量 逐年 增加 ： 根據 衛生福利部 統計 發現 的 。
保護令 核准 的 數量 ， 嘛是 逐年 攏咧 增加 。
按呢 敢是 講 家庭 暴力 的 數量 ， 愈來愈 濟 ？ 不是 按呢 講 。 這 是 表示 ， 這 20 冬 以來 ，
逐家 對 家庭 暴力 這款 代誌 ， 觀念 是 愈來愈 正確 ， 因為 佇咧 過去 ， 咱 會 感覺 講 這 就是
毋通 講予 別人 知 ， 這 是 厝內 的 ， 無人 知 較 好 ， 別人 的 代誌 ， 咱 嘛 莫 共 插 ， 這 攏是
錯誤 的 觀念 。

＊ 113 專線
這馬 逐家 攏知影 這款 代誌 ， 會當 請 政府 種種 的 單位 來 共 咱 做 協助 。
譬如 講 有 一个 專線 「 113 專線 」 ， 閣來 ， 你 若是 去 派出所 等等 ， 嘛會當 有 一般 流程
的 程序 ， 來 進行 ， 會當 共 逐家 做 幫助 。

＊ 外國 配偶 、 男性 、 老大人 的 保護 服務
咱 「 113 專線 」 ， 嘛會當 針對 外國 配偶 、 男性 、 老大人 等等 ， 無仝款 的 受害者 ，
做保 護 的 服務 。

◎ 家庭 暴力 的 現況
＊ 肢體 、 精神 、 經濟 佮 性 的 暴力
若是 照 家庭 暴力 無仝款 的 類型 ， 會當 分做 肢體 上 、 精神上 、 經濟上 佮 性 方面 的
暴力 。 你 可能 會 想講 這 四 種 ， 到底 佗一 種 較濟 ？ 你 可能 想 是 肢體 頂懸 可能 較濟 ，
但是 其實 是 精神上 的 暴力 ， 較 捷 看著 。

＊ 四分之一 婦人人 捌 夆 施 暴
譬如 講 政府 嘛有 資料 共 咱 講 ， 四个 內面 就有 一个 捌 去 夆 施 暴 。

＊ 精神 暴力 上 捷 看 – 著
譬如 講 罵人 啦 ， 去 夆 罵 啦 ， 去 夆 威脅 啦 ， 抑是 講 無愛 插 伊 啦 等等 ， 這 攏會使 算是
「 精神 暴力 」 。

＊ 受 暴 者 無一定 致覺 – 著
雖然講 咱 這馬 有法 律 ， 但是 家庭 暴力 其實 有 足濟 問題 ， 其中 一个 足 重要 ， 就是
受 暴 者 無一定 會 發現 伊 是 去 受著 暴力 ， 有的 人 會 感覺 講 這 是 小可代誌 ， 佇咧 厝內面
予 對方 罵 足久 的 ， 精神 威脅 足久 的 ， 伊 嘛無一定 感覺 講 這 是 一種 暴力 ， 伊 就 袂 去
尋求 外口 的 支援 。

◎ 施 暴 者 心理
＊ 若 開始 就會 愈來愈 捷 出現
這種 代誌 若有 開始 ， 就會 愈來愈 捷 出現 。
＊ 施 暴 者 無想欲 共 關係 扯煞
佇咧 學術上 的 一寡 統計 佮 研究 ， 發現 講 因為 施 暴 者 其實 伊 一點仔 都 無想欲 共 關係
扯煞 去 ， 所以 ， 伊 逐回 若是 有 這款 暴力 的 代誌 發生 了後 ， 伊 就會 道歉 ， 希望 對方
共伊 原諒 ， 但是 原諒 是 原諒 ， 慢慢仔 猶閣 長長短短 閣來 出現 仝款 的 代誌 。

＊ 施 暴 者 比 受 暴 者 閣較 需要 對方
所以 施 暴 者 絕對無 希望 這个 關係 去 扯煞 去 。 有真濟 受 暴 者 心 一 軟 ， 就 無去 處理 。
＊ 按怎 防治 ： 主動 通報 掠外 ， 閣 需要 起造 「 社會安全 網 」
咱 這馬 有真濟 的 通報 系統 ， 逐家 會當 敲 拄才 彼支 電話 （ 113 專線 ） 主動 通報 ，
予 外口 的 人 知影 ， 你 嘛會使 揣 朋友 來了 解 。
這馬 有通 報 系統 ， 咱 會當 敲電話 去 ， 有的 人 會 講 有當時仔 咱 聽著 隔壁 敢若 有 拍人
的 聲音 ， 敢好 去 共通 報 ？ 伊 敢會 知影 是 我 通報 的 ？ 等等 ， 這个 觀念 愛 講予 逐家
知影 。 這个 通報 報出 去了 後 ， 就是 咱的 政府 的 社工 單位 會 來 做 處理 ， 你的 名 對方
絕對 毋知影 ， 這个 通報 嘛無一定 會成 案 ， 只是 這个 單位 會 去 做了 解 。

所以 ， 咱 愛 知影 「 社會安全 網 」 愛 共 建立起來 ， 逐家 愛 有 致覺 ， 發揮 咱 家婆 的
心情 ， 共 規个 社區 ， 毋但 家己 的 厝內面 ， 嘛 攏愛 有 真 安全 的 安全 網 。
◎ 語詞
． 家庭 暴力 ka-tîng pō-li̍k
． 見笑代 kiàn-siàu-tāi
厝內面 若是 講 暴力 的 代誌 發生 ， 是 見笑代 ， 就是 因為 彼種 心理 ， 認為 是 見笑代 ，
就 無想欲 通報 ， 嘛 毋敢 予人 知 。
這个 所謂 的 見笑代 ， 當然 咱 這馬 咧 學 這个 詞 ， 毋過 佇 觀念 上 ， 伊 毋是 見笑代 ，
無應該 怪 家己 ， 就是講 夆 拍 彼个 ， 抑是 講 夆 施加 暴力 彼 的 受害者 ， 無應該 當做 講
彼 的 是 伊 家己 的 見笑代 ， 抑是 講 規个 家庭 　 見笑代 ， 應該 攏愛 揣 外口 的 人 來 幫忙 。

． 侮辱 bú-jio̍k
語言 頂懸 嘛是 一種 的 家庭 暴力 ， 譬如 講 會 去 夆 「 侮辱 」 ， 佇 語言 上 的 ， 就是
有 可能 「 𧮙姦撟 tshoh-kàn-kiāu 」 、 共你 用 足歹 聽 的 話 罵 的 狀況 ， 抑是 牽涉著
對 人格的 侮辱 。
咱 這个 詞 ， 看起來 無 講 蓋 深 ， 毋過 發音 上 可能 愛 較 注意一下 ， 就是
「 b 」 佮 「 j 」 的 音 ， 濁音 佮 入聲 發音 要 特別 注意 。

． 威脅 ui-hia̍p ： 「 脅 hia̍p 」 是 合喙 音 的 入聲 ， 喙 愛 合起來 ， 咱 特別 注意一下 ，
應該 嘛毋是 講 足 困難 。

． 吞忍 thun-lún
咱 若 一般 較濟 歲 的 ， 較 傳統的 口語 講法 ， 應該 是 「 吞忍 」 。
一般 會 講 ： 你 就 較 吞忍 ， 為著 囡仔 吞忍 ， 為著 家庭 吞忍 。 這个 吞忍 的意思 ，
通常 是 包涵 較 闊 ， 對 較濟 項 代誌 、 較濟 方面 的 一種 「 忍受 、 忍耐 」 綜合 的 講法 。

． 忍耐 jím / lím-nāi
譬如 講 「 會 疼 」 ， 小 忍耐 的 。 這个 講的 層面 比較 較 細 ， 範圍 比較 較 細 ， 抑是
針對 某一个 代誌 、 某 一點 咧 講 「 忍耐 」 。
﹡ 這兩个 猶是 小可 有 差別 的 ， 有淡薄仔 無仝款 。

． 致覺 tì-kak ： 主要 是 這个 詞 ， 咱 可能 一般人 若 華語 的 影響 ， 會 感覺 講 「 發覺 」 ，
抑是 「 發見 」 、 「 發現 」 ， 這个 「 致覺 」 的 詞 ， 咱 過去 嘛是 誠 捷 用 的 ，
有 致覺 著 啥物代誌 。

． 擋恬 tòng-tiām ： 「 家庭 暴力 」 咱 欲 共 「 擋 予 恬 」 ， 「 擋恬 」 誠 困難 。
原本 你 嘛會當 講 用 佇 較 具體的 物件 ，
可比 講 「 駛車 ， 你 欲 予 擋恬 ， 你 愛 踏擋仔 。 」 這種 嘛是 擋恬 。 咱 用 延伸 的意思 ，
就是 用佇咧 欲 予 啥物代誌 ， 莫閣 繼續 ， 停止 的意思 ， 就是 「 擋恬 」 。

． 說服 suè-ho̍k
． 四箍圍 sì-khoo-uî ： 咱 「 四箍圍仔 」 攏愛 有 安全 的 概念 。
． 四箍輾轉 sì-khoo-liàn-tńg ： 佮 「 四箍圍仔 」 差不多 意思 ， 這 兩種 攏有 人 咧 用 。

三 、 看戲 齣 ( hì-tshut ) 講臺 語
◎ 睏 破 三 領 蓆 ， 掠 翁 的 心 袂著 。
Khùn phuà sann niá tshio̍h , lia̍h ang ê sim bē / buē tio̍h .

． 豐 惠 老師 想著 一條 歌 ： 《 翁某 心 》
佮 伊 睏 破 三 領 蓆
kah i khùn phuà sann-niá tshio̍h
掠 伊 心肝 掠 袂著
lia̍h i sim-kuann lia̍h buē tio̍h
( 可 參見 面冊 「 臺語歌 真正 正字 歌詞 網 」 《 翁某 心 》 )

先 有 俗語 ， 才有 歌詞 ， 寫 歌 的 林 文 隆 老師 嘛 蓋 𠢕 寫 ， 《 翁某 心 》 寫了 袂䆀 ，
介紹 予 逐家 。
． 意思 就是 「 鬥陣 遐久 矣 ， 嘛是 掠 伊 的 心 掠 袂著 」 。

． 仝 意思 的 另外 一句 ：
磨 過 三 塊 刀石 ， 掠 伊 口味 掠 袂著 。
Buâ kuè sann tè to-tsio̍h , lia̍h i kháu-bī lia̍h bē tio̍h .
煮甲 遮濟 年 矣 ， 伊 欲 食 啥 ， 我 猶是 毋知 。

◎ 甘願 擔 蔥 賣菜 ， 毋願 佮 人 公家 翁婿 。
Kam-guān tann tshang bē / buē tshài , m̄-guān kap lâng kong-ke ang-sài .
． 這 嘛 流傳 足久 的 俗諺 。 「 擔 蔥 賣菜 」 一般來講 ， 咱 會 感覺 生活 較 辛苦 的 人 ，
若是 「 會當 揀 」 ， 甘願 擔 蔥 賣菜 ， 嘛無 愛 佮 人 公家 翁婿 ， 「 公家 翁婿 」 閣較 痛苦 。

◎ 無 冤 無 家 ， 不成 夫妻 。
Bô uan bô ke , put sîng hu-tshe .

． 這 是 以早 攏咧 勸 翁仔某 加減 會 按呢 ， 有一寡 無歡喜 ， 有一寡 冤家 的 狀況 ， 都愛
互相 吞忍 、 包容 ， 翁仔某 才 做會 久長 ， 主要 是 按呢 的 背景 。
但是 ， 這 嘛是 愛 看 程度 ， 若是 真正是 小可 冤家 ， 無要緊 ，
若是 已經 挵 甲 糜糜卯卯 ( mi-mi-mauh-mauh ) ， 你 閣 共 講 「 無 冤 無 家 ， 不成 夫妻 。 」
按呢 這个 觀念 就 毋著去 矣 。

2018 . 08 . 23 《 臺語 講 世事 》 ： 臺灣 的 風颱假
一 、 看 新聞 講臺 語 ： 專櫃 員工 爭取 風颱假
＊ 翻譯
1 . 華語 ： 颱風 來 襲 ， 勞工 休息
臺語 ： 風颱 咧 做 ， 勞工 愛 歇
Hong-thai leh tsò , lô-kang ài hioh .
﹡ 因為 咱 攏 講 「 做風颱 」 ， 『 來 襲 』 就是 有 「 來 」 ， 就是 「 做風颱 」 。
提醒 觀眾 朋友 ， 「 風颱 」 是 用 「 做 」 的 。
﹡ 「 愛 ài 」 就是 「 一定愛 」 、 「 著愛 」 的意思 ， 一定 的 ， 必須 愛 按怎 。
這个 「 愛 」 是 咱 足 臺語 的 用法 ， 愛 共 抾 轉來 用 。

2 . 華語 ： 聯合 守護 自己 的 退避 權
臺語 ： 相佮 守護 家己 的 閃覕 權
Sann-kap siú-hōo ka-kī ê siám-bih-khuân / kuân .
﹡ 相佮 sann-kap ， 就是 做伙 的意思 。
﹡ 「 閃 siám 」 佮 「 覕 bih 」 ， 是 兩个 動作 ， 「 閃 」 是 閃開 ， 「 覕 」 是 覕起來 。
因為 風颱 有 可能 會 造成 災害 的 代誌 ， 欲按怎 保護 家己 的 權益 ， 就是 愛 閃 這个 風颱 ，
「 風颱假 」 毋是 真正 欲 予 你 放假 、 歇假 ， 其實 是 欲 預防 彼个 災害 ， 是 為著 欲 予 你
閃風 覕雨 ， 所以 咱 著 講 「 閃覕 權 」 。

3 . 華語 ： 跟 百貨 高層 對 峙
臺語 ： 佮 百貨 主管 做對頭
kap pah-huè tsú-kuán tsò-tuì-thâu
﹡ 「 高層 」 到底 是 啥物人 ？ 是 頂司 的 頂司 ？ 抑是 啥物 主管 的 主管 ？
咱 一般 攏是 用 「 主管 」 這个 詞 ， 你的 頂司 就是 「 主管 」 ， 所以 咱 無去 特別 閣 設計
一个 叫做 「 高層 ko-tsân 」 ， 抑是 講 「 高層 ko-tsàn 」 這款 詞 ， 咱 目前 臺語 是 較 無 講
蓋 慣勢 用 這个 詞 。
﹡ 「 高層 」 佮 「 主管 」 嘛有 可能 你 會當 共 區別 ， 新的 定義 就是講 「 主管 」 是毋是
你 直屬 的 頂司 ？ 若準 講 「 高層 」 是毋是 毋知 幾若 層 以上 ， 足濟 層 以上 ？
咱 會當 考慮 新的 詞 的 定義 ， 可能 會當 來 做 這款的 分別 。

4 . 華語 ： 風 大雨 大
臺語 ： 風透 雨 落 hong thàu hōo lo̍h 、
透風落雨 thàu-hong lo̍h-hōo
﹡ 咱 一般 若講 風 較大 淡薄仔 ， 咱 會 講 「 透風 」 ， 「 今仔日 的 風 真 透 。 」
用 「 風透 雨 落 」 這 是 會當 來 形容 ， 當然 你 欲 講 「 透風落雨 」 ， 這 嘛是 一種 講法 。
﹡ 『 風 很 大 』 咱 會當 講 「 風 真 透 」 ， 若是 『 雨 很 大 』 ， 咱 會當 講 「 雨 用 拚 的 」 ，
「 雨 用 車桶倒 的 」 這款的 講法 。 意思 用 「 拚 」 就是 「 較大 phâng 、 較濟的 水
倒落來 的 彼 的 形 」 ， 「 較大 量 、 （ 雨 ） 勢 較強 」 。
﹡ 「 雨 足 粗 」 ， 所謂 粗 ， 一般 形容 是 佮 「 雨毛仔 」 對應 ， 若是 看了 足 大 點 的 ，
咱 就會 講 「 足 粗 」 來 形容 ， 是 咧 形容 雨 的 「 感覺 大細粒 的 問題 」 ， 是 用 這種 的
角度 來看 。

5 . 華語 ： 叫 櫃 哥 櫃 姐 不得不 站 出來 抗議
臺語 ： 予 專櫃 員工 無 徛出來 抗議 袂使得
Hōo tsuan-kuī uân-kang bô khiā tshut-lâi khòng-gī bē / buē-sái-tit
﹡ 『 不得不 』 按怎 ， 當然 咱 可能 有無 仝 的 講法 ，
遮 有 一个 句型 ： 「 無按怎 袂使得 。 」 ， 會當 予 逐家 參考 另外 一種 講法 。
﹡ 「 袂使得 」 ， 「 袂用得 」 攏會使 。
﹡ 「 櫃 哥 」 、 「 櫃 姐 」 的 這个 問題 ， 咱 這馬 有 足濟 華語 詞 ， 攏會 去 加 「 啥物 哥 」 、
「 啥物 姐 」 ， 這對 咱 來講 ， 因為 咱 本來 講 「 啥物 兄 」 、 「 啥物 姊 」 ， 嘛是 會使 ，
但是 彼是 尊敬 ， 敬 稱 的意思 。
所以 你 若欲 講 啥物 「 櫃 員 兄 」 、 「 櫃 員 姐 」 ， 這 嘛是 一个 敬 稱 ， 但是
咱 講 「 櫃 哥 」 、 「 櫃 姐 」 ， 較 無一定 是 敬 稱 的意思 ， 所以 這 可能 愛閣 思考 ，
若 真正 欲 共 分 查埔 、 查某 ， 欲按怎 來 分 ， 這 會當 閣 另外 思考 。
遮的 人 攏是 專櫃 的 員工 ， 所以 咱 無管 性別 ， 伊 就是 專櫃 員工 ， 所以 就是講
「 專櫃 員工 不得不 徛出來 抗議 」 用 「 專櫃 員工 」 較 平等 ， 無 分 男女 ， 無 分 懸低 。

6 . 華語 ： 傍 晚 5 點 結束 營業
臺語 ： 欲暗仔 五 點收 店
beh-àm-á gōo tiám siu-tiàm
﹡ 『 傍 晚 』 就是 「 欲暗仔 」 ， 嘛會當 講 「 暗頭仔 」 ， 兩種 講法 。
﹡ 『 結束 營業 』 咱 就是 愛 講 「 收 店 」 ， 抑是 講 「 歇睏 」 ， 兩種 講法 。
﹡ 「 頭家 ， 你 幾點 “ 關門 ” ？ 」 ， 「 關門 」 可能 較 無好 聽 ， 這 是 其他 的 人 閣 生出來 的
禁忌 。 其實 本來 講 「 關門 」 也無 啥物 毋著 ， 店 「 開門 」 、 「 關門 」 ， 就是
「 開始 營業 」 佮 「 結束 營業 」 ， 有的 頭家 會 感覺 講 無歡喜 ， 敢若 會
「 拍觸衰 phah-tshik-sue 」 彼 的 感覺 。

7 . 華語 ： 晚 上 6 點
臺語 ： 暗頭仔 六點
àm-thâu-á la̍k tiám

8 . 華語 ： 平安 度過 每 個 颱風 夜
臺語 ： 每 一擺 的 風颱暝 攏 通 平安 過
muí tsi̍t pái ê hong-thai-mê lóng thang pîng-an kuè
﹡ 咱 強調 「 每 一擺 」 ， 抑是 「 逐擺 」 攏會使 ， 風颱暝 「 攏 通 」 平安 過 。
﹡ 「 共 風颱 按怎 」 ， 「 攏 通 按怎 」 ， 「 通 thang 按怎 按怎 」 是 咱 足 臺語 的 講法 ，
愛 共 抾 轉來 用 。

二 、 講予 你 知 ： 風颱 歇假 日
◎ 風颱假 ， 敢是 歇假 日 ？
＊ 勞基法 ：
《 勞動 基本 法 》 內面 有 規定 ， 咱的 假 有 分做 這 兩大 類 ：
． 予 勞工 歇喘 （ 特休 、 例 假 、 歇睏 ） 的 歇睏 假 。
． 滿足 生活 需求 （ 病 、 婚 、 喪 等 假 ） ： 破病 、 結婚 、 厝內 有人 過往 ， 抑是 生囡仔 等等
的 這款 假 。
風颱假 到底 是 第一 種 ？ 抑是 第二 種 ？ 敢若 攏 毋是 。

＊ 行政院 《 天然災害 停止 上班 及 上課 作業 辦法 》 。
風颱假 伊 的 目的 ， 就是 希望 咱 勞工 朋友 ， 毋通 佇咧 這个 天然災害 ， 也 就是 風颱 來 的
時陣 ， 佇咧 去 上班 的 路裡 ， 抑是 轉去 厝裡的 路裡 ， 去 受著 危險 ， 欲 避免 這个 危險 ，
所以 講 會當 佇厝 內面 歇睏 。
會當 予 政府 做 這个 決定 ， 其實 是 因為 行政院 有 一个 辦法 ， 叫做 《 天然災害 停止 上班
及 上課 作業 辦法 》 ， 就是 這个 辦法 ， 咱 一寡 各 縣市 的 市長 ， 會當 佇 風颱 來 進前 ，
根據 氣象 提供 的 資料 來 決定 ， 是 欲 歇假 ， 抑是 欲 繼續 上班 。

＊ 本質 是 公家 單位 行政 規則 ， 毋過 民間 嘛會 參考 綴咧 歇假
本來 是 適用 佇咧 公家 單位 的 一个 行政 規則 ， 但是 每一个 民間 （ 單位 ） 攏會使 參考 ，
綴咧 歇假 。

◎ 風颱 政治學
＊ 變成 政客 爭取 人心 的 手段
逐回 拄著 風颱 ， 逐家 就 咧 講 ， 到底 第二工 欲 放假 ， 無欲 放假 ？ 逐家 攏 足 關心 的 ，
結果 變做 真濟 首長 ， 提來 爭取 人民 人心 的 一个 手段 。

＊ Maria 風颱 ： 仝生 活 箍仔 ， 歇假 顛倒反 ， 民眾 困擾 。
7 月 11 號 ， 臺北市 佇 前一工 ， 下晡 四點 ， 就 決定 欲 放假 ， 規个 臺北市 逐家 攏 塞 車 。
第二工 ， 雖然講 臺北市 歇 了 著 ， 沒 放假 ， 但是 仝一个 生活 箍仔 的 新北市 ， 顛倒
免去 上班 ， 逐家 舞甲 顛倒反 ， 非常 困擾 。
風颱假 本來 咱 著愛 攢 予 齊 ， 到底 規則 是 啥 ， 到 這陣 ， 逐家 嘛是 猶
「 扶扶挺挺 phôo-phôo-thánn-thánn 」 ， 無 一个 規則 ， 逐家 感覺 真 困擾 。

＊ 日本 、 美國
咱 來看 日本 、 美國 ， “ 亻 因 ” 不管 你 是 公家機關 ， 抑是 私人 機關 ， 恁 家己 去 判斷 就好 。
這个 方式 ， 咱 臺灣人 敢 真正 會當 接受 ？

◎ 風颱假 應該 創啥 ： 風颱 若 放假 ， 逐家 攏咧 創啥 ？
＊ 無應該 四界 拋拋走
風颱 假是 欲 予 你 佇厝 內面 ， 會當 了解 這馬 風颱 的 情形 是按怎 ， 才袂 去 受著 損害 ，
逐家 無應該 四界 拋拋走 。
就是 這馬 攏 看著 逐家 風颱 放假 的時陣 ， 走出 去 看 電影 、 踅 百貨公司 、 唱歌 等等 ，
這 攏是 無應該 。
＊ 你的 娛樂 ， “ 亻 因 ” 拚命 做工課
因為 你 出去 𨑨迌 ， 你 欲 做 娛樂 ( gôo-lo̍k 又 唸 作 ngôo-lo̍k 、 gû-lo̍k ) ， 但是 共你 服務 的 人
就 拚命 做工課 。 規个 想起 來 ， 若是 講 共你 服務 的 這寡 人 ， “ 亻 因 ” 會當 去 上班 ，
去 做工課 ， 為啥物 你 袂當 ？
＊ 若會 當 𨑨迌 ( tshit-thô ) ， 歇假 就 無意思 矣 。
＊ 提醒 咱 保持 警戒 、 防災
實際上 來講 ， 若是 有 放 風颱假 ， 其實 就是 愛 提醒 咱 保持 警戒 ， 按怎 來 防災 ， 咱 愛 想
這寡 代誌 毋才著 。 若無 ， 這个 風颱假 一點仔 意義 都 無 矣 。

◎ 語詞
． 歇睏 hioh-khùn ： 咱 會 講是 較 長 的 一段時間 ， 可能 幾若 點鐘 ， 甚至 一工 、 兩工 、
幾若工 ， 攏會 當 講是 「 歇睏 」 。
． 歇喘 hioh-tshuán ： 基本上 ， 有時仔 會用 佇咧 較 短 的 時間 ， 敢 若講 某一个 代誌 、
某一个 工課 之間 的 閬縫 ， 小 喘一下 按呢 ， 有 閬縫 的 感覺 就著 矣 。

． 恢復 khue-ho̍k ： 大部份 的 人 攏 講 「 hue 」 ， 基本上 是 “ khue “-ho̍k 這个 音 ， 所以 主要 是
這个 發音 愛 共 逐家 提醒 一下 。
． 歇工 hioh-kang ： 上班 的 ， 若是 有 歇假 ， 就是 叫做 「 歇工 」 。
． 歇學 hioh-o̍h ： 讀冊 的 ， 就是 叫做 「 歇學 」 ， 毋免去 學校 讀冊 的意思 。
是 「 歇學 o̍h 」 ， 毋是 「 歇學 ha̍k 」 。
是 咱 去 讀 啥物 「 學 o̍h 」 仔 ， 就是 以早 有 可能 「 暗學 ( o̍h ) 仔 」 、 「 漢學 ( o̍h ) 仔 」 這款 ，
這 是 白話音 的 講法 。

． 訕潲 suān-siâu ： 若是 風颱假 放 無好 勢 ， 歇 無好 勢 ， 逐家 就 訕潲 甲 欲死 。
重點 是 彼 的 「 訕 suān 」 ， 你 若講 「 共人 訕 」 、 「 予人 訕 」 ， 彼 的 「 訕 suān 」 就是 用
較 無好 聽 的 話 去 罵 的意思 ， 通常 的意思 就是 閣較 受氣 ， 是 足濟 憤怒 ， 啥物 情緒 佇 遐
就會 用 這款的 去 形容 ， 主要 是 咧 講 輿論 。 就會 夆 訕潲 甲 欲死 。
． 損害 sún-hāi ： sún 是 文言 音 。
． 損蕩 sńg-tn̄g ： sńg 是 白話音 。
佇 遮 咱 是 特別 提醒 一下 ， 因為 有 足濟 語詞 ， 咱 可能 沓沓 較 袂記得 白話音 的 讀法 、
發音 ， 攏知影 文言 音 的 講法 ， 這 嘛是 其中 一个 例 。
咱 可能 知影 「 損 ( sún ) 害 」 、 「 損 ( sún ) 失 」 ，
其實 白話音 是 「 損 ( sńg ) 害 」 、 「 損 ( sńg ) 失 」 ， 損蕩 ( sńg-tn̄g ) 嘛是 白話音 的 講法 。

． 扶挺 phôo-thánn ： 「 扶 phôo 」 佮 「 挺 thánn 」 雖然 是 兩个 動作 ， 定定 合起來 用 。
咱 講 「 用 手 共 扶 ( phôo ) 起來 ， 共 挺 ( thánn ) 咧 。 」 共伊 『 支 撐 』 ， 共伊 擋牢 咧 ，
莫講 予 伊 落落來 。 通常 攏 用佇咧 共人 褒嗦 ( po-so ) ， 共人 甚至 是 到 『 拍 馬屁 』 彼種
意思 、 彼个 程度 。
逐家 普通時仔 干焦 講 「 扶 phôo 」 ， 誠 愛 共人 「 扶 phôo 」 。
挺 thánn ， 因為 「 挺 」 就是 愛 停佇 一个 所在 ， 莫 振動 ， 「 扶 」 是 彼 的 動作 ， 大部份
攏 講 「 扶 」 較濟 。

． 警戒 kíng-kài ： 大部份 的 人 可能 攏 慣勢 講 「 警 ( kìng ) 戒 」 、 「 警 ( kìng ) 察 」 ，
按呢 的 講法 ， 其實 伊 本來 的 音 是 「 警 kíng 」 變做 「 king 」 ， 讀做 「 警戒 kíng-kài 」 。
． 𤲍燒 kheh / khueh-sio
《 教典 》 ： 『 和 別人 擠 一 擠 ， 藉 以 取 暖 。 』
例 ： 你 哪會 遐 愛 𤲍燒 ？
Lí ná ē hiah ài kheh-sio ?

三 、 看戲 齣 ( hì-tshut ) 講臺 語
◎ 伊 共 店 拍 予 我 啦 。
I kā tiàm phah hōo – guá – lah .
． 「 店 」 是 用 「 拍 」 的 ， 共 店 拍 予 我 ， 我 拍 這間 店 。 「 拍 」 本來 是 足 生活 性 的 字 ，
這馬 愛 共 撿 轉來 。

◎ 空喙哺舌 ， 凡勢 是 諞仙仔 。
Khang-tshuì pōo tsi̍h , huān-sè sī pián-sian-á .
． 空喙哺舌 khang-tshuì pōo tsi̍h ：
可能 逐家 普通時 嘛 定定 聽著 ， 歌詞 定定 有 ， 戲劇 嘛 定定 出現 。
意思 就是 ， 你 干焦 靠 一支喙 按呢 講 ， 糊瘰瘰 ( hôo-luì-luì ) ， 無真 正 做啥 按呢 。

． 諞仙仔 pián-sian-á ：
這馬 可能 有的 人 會 講 「 騙子 phiàn-tsú 」 ， 華語 講 『 騙子 』 ， 意思 就是 共人 諞 的 。
臺語 的 「 騙 phiàn 」 佮 「 諞 pián 」 ， 伊 的 用法 無仝款 。
老師 講著 重點 ， 「 你 毋通 共我 諞 ( pián ) 。 」 咱 毋是 講 「 你 毋通 共我 騙 ( phiàn ) 。 」 ，
「 騙 ( phiàn ) 」 一般 用 佇 「 騙囡仔 」 ， 就是 『 哄騙 』 的意思 。 這 兩 字 臺語 是 有 分 ，
這 就是 咱 臺語 佮 華語 足 大的 差別 ， 華語 就是 『 騙 』 ， 咱 臺語 就是 「 諞 ( pián ) 」 ，
咱 攏知影 「 騙 」 就是 愈來愈 少人 知影 「 諞 ( pián ) 」 。
「 騙囡仔 」 ， 毋是 咧 共 欺騙 ， 是 希望 伊 會當 乖乖 ， 咱 嘛是 用 疼惜 的 心 ， 但是
毋是 咧 共 欺騙 。

◎ 人心 佇 內
Lâng .-sim tī lāi
． 意思 就是講 「 有時仔 對外 表 看袂出 心肝 咧想 啥 」 。 華語 是 『 人心 隔 肚 皮 』 。

◎ 白白 去 予人 𧿬踏 – 去
Pe̍h-pe̍h khì hōo-lâng thún-ta̍h — khì .
通常 若 用 「 𧿬 thún 」 、 「 踏 ta̍h 」 ， 其實 是 兩个 動作 。
「 踏 ta̍h 」 ， 就是 踏 塗跤的 「 踏 」 ， 走 踏 的 「 踏 」 。
彼 的 「 𧿬 thún 」 ， 一般 是 共伊 創 甲 亂操操 ， 舞甲 亂操操 。
兩个字 共 鬥 起來 ， 就是 共人 糟 蹋 的意思 。

𧿬 thún ： 毋通 佇 眠床頂 𧿬 ( thún ) ， 創 甲 亂七八糟 。

2018 . 08 . 30 《 臺語 講 世事 》 ： 環保 自然 葬
一 、 看 新聞 講臺 語 ： 擴大 納 骨 塔 殯葬 特區 ， 新莊 民眾 激 憤 抗議
＊ 翻譯
1 . 華語 ： 擠 進 了 將近 100 位 民眾
臺語 ： 就有 成百 （ 規百 ） 个 民眾 𤲍 佇 內底
tō ū tsiânn-pah ( kui-pah ) ê bîn-tsiòng kheh tī lāi-té
﹡ 『 將近 一百 』 欲按怎 講 數量 ？ 咱 臺語 會 講 「 成百 个 」 ， 抑是 「 規百 个 」 這種 講法 。
「 成百 个 」 就是 接近 100 ， 猶未 到 100 。 「 規百 个 」 嘛是 仝款 。
「 規 」 閣 加一 个 啥物 數量 ， 就是 「 接近 」 彼 的 數量 。
﹡ 「 規 ( kui ) 百 个 」 是 接近 100 ， 「 幾 ( kuí ) 百 个 」 是 「 幾若 ( kuí-nā ) 百 个 」 ， 音 無仝 ，
逐家 愛 注意 。
﹡ 咱 臺語 重點 是 囥佇 後壁 ， 啥物 所在 有成 百 个 𤲍 佇 內底 ，
咱 是 咧 講 「 已經 是 𤲍 𤲍 𤲍 的 狀態 」 。

2 . 華語 ： 拉 板 凳 坐
臺語 ： 捎 椅頭仔 來坐
sa i-thâu-á lâi tsē
﹡ 『 板 凳 』 就是 「 椅頭仔 」 ， 嘛有 人講 「 椅 古 頭仔 」 ， 攏 無 講 蓋 大隻 ， 攏 袂 蓋 重 ，
所以 用 「 捎 sa 」 這个 動作 就會使 。
﹡ 通常 就是講 無 蓋 大 ， 抑是 講 無 蓋 重 的 物件 ， 咱 用 手 去 提 ， 就 叫做 「 捎 sa 」 ，
提 一下 就 來矣 彼種 的 ， 就 用 「 捎 」 的 ， 敢若 講 輕可 輕可 ， 袂 蓋 費氣 按呢 。
毋通 講 「 搝 ( giú ) 椅仔 」 來坐 ， 「 搝 giú 」 咱 無用 佇 這款 動作 ， 「 搝 」 是 別款 動作 。
﹡ 「 椅條仔 」 是 長 條 的 。

3 . 華語 ： 個個 群 情 激 憤
臺語 ： 逐家 是 憤慨 甲 ( 「 甲 」 後壁 省略 ， 這个 「 甲 kah 」 愛 讀 變調 。 )
ta̍k-ke sī hùn-khài kah
﹡ 「 逐家 」 是 每一个 人 ， 「 個個 」 就是 「 逐家 」 。
﹡ 「 憤慨 甲 」 後壁 猶閣有 一句 猶 袂 講出來 ， 定定 口語 內底 ， 這種 「 句 」 會當 省略 ，
毋免 講甲 足 完整 ， 人 嘛 知影 咱的 意思 矣 。
﹡ 「 甲 kah 」 ： 「 忝甲 」 、 「 飽 甲 」 ， 彼 攏是 省略 ， 應該 講 較 完整 ， 可能 就是
「 忝甲欲死 」 、 「 飽 甲 欲 害 」 這種 的 ， 但是 咱 毋免講 遐 完整 嘛 知影 意思 。
「 甲 」 後壁 攏總 毋免講 ， 但是 這个 「 甲 kah 」 仝款 愛 變調 。

4 . 華語 ： 省 吃 儉 用
臺語 ： 儉腸凹肚
khiām-tn̂g-neh-tōo
﹡ 這个 「 凹 neh 」 ， 可能 各地 方 有無 仝款 的 講法 ， 有的 人講 「 nài – 落去 」 ，
有的 人講 「 凹 neh – 落去 」 ， 有的 人講 「 塌 lap – 落去 」 ， 有 幾若 種 講法 。
意思 就是講 「 腹肚 扁 去 ， 無 腹肚 」 。

5 . 華語 ： 越 說 越 火大
臺語 ： 講甲 心狂火著
kóng kah sim-kông-hué-to̍h
﹡ 「 愈 講 愈 火大 」 嘛是 會使 ， 毋過 咱 提供 另外 一種 講法 ， 意思 就是講
「 這个 講的 過程 ， 致到 按怎 」 、 「 講甲 啥物 狀態 」 。
﹡ 「 心狂火著 」 咱 知影 這个 用法 就是 形容 「 足 受氣 ， 規腹火 」 ，
咱 用 一種 毋是 用 「 愈 講 愈 按怎 」 ， 是講 「 講甲 按怎 」 ， 就是 咧 講 「 狀態 」 就好 ，
這 嘛是 一種 表達 方式 。
﹡ 咱 會當 兩句 攏 講 「 愈 講 愈 火大 」 ， 沓沓仔 火 愈來愈 大 ， 行到 上尾仔 ，
「 講甲 已經 心狂火著 」 ， 規个 著 起來 。

6 . 華語 ： 請問
臺語 ： 借問 tsioh-mn̄g
﹡ 咱 一般 口語 古早 攏 講 「 借問 」 ， 「 借問一下 ， 電視臺 欲按怎 行 ？ 」 ，
按呢 的 講法 。 就是講 咱 用 「 借問 」 ， 這 就是 臺語 的 講法 。
﹡ 「 請 」 後壁 閣 加一 个 啥物 動作 的時陣 ， 一般 是 欲 講 「 請 對方 按怎 」 ，
「 叫 對方 做 這件代誌 」 。 譬如 講 ：
「 老師 ， 請 啉茶 。 」 ， 老師 就 啉茶 。
「 老師 請 指教 」 ， 就是 叫 老師 共我 指教 。
若是 講 「 老師 請問 」 ， 老師 就 講 「 你 欲 叫 我 問 啥 ？ 」 所以 咱 嘛是 繼續 講 「 借問 」 。

7 . 華語 ： 急 著 表態 跟 選民 站 在 一起
臺語 ： 急 講 欲 佮 選民 徛 鬥陣
kip kóng beh kap suán-bîn khiā-tàu-tīn
﹡ 咱 一般 會當 講 「 急 欲按怎 」 ， 抑是 加一 个 「 講 」 ， 「 急 講 欲按怎 」 ， 按呢 的 方式
就是 表示 這个 意思 。 這个 「 講 」 ， 無一定 是 「 喙講 出來 」 ， 彼是 一種 表達 方式 ，
有 可能 你 是 用 寫字 的 ， 有 可能 你 是 共我 使目尾 的 ， 抑是 你 用 啥物 其 它 方式 表達 ，
毋是 一定 是 「 講話 」 。

8 . 華語 ： 誓言 抗爭 到底
臺語 ： 放聲 講 欲 抗爭 到底
pàng-siann kóng beh khòng-tsing kàu-té
﹡ 若 就 表面 華語 來看 ， 是毋是 愛 咒誓 ( tsiù-tsuā ) ？ 當然 有人 可能 會 透過 咒誓 來 表態 ，
但是 這種 狀況 下 ， 咱 會當 共人 講 「 我 就是 欲 共你 唱 ( tshiàng ) 」 ， 抑是
「 共你 放聲 講 按怎 」 的意思 ， 「 我 就是 大聲 表達 我的 訴求 」 。
﹡ 『 誓言 怎 麼 樣 』 佇咧 華語 的意思 ， 就是 「 放聲 講 」 ，
但是 咱 臺語 的 「 咒誓 tsiù-tsuā 」 ， 可能 有 一定 的 儀式 ， 抑 是講 按怎 。
但是 這句 其實 無到 「 咒誓 」 的 程度 ， 干焦 「 放聲 講 」 這款的 意思 。

二 、 講予 你 知 ： 環保 自然 葬
◎ 臺灣 的 喪葬 儀式
＊ 古早 ： 入土為安
甚至 可能 閣較 早 進前 ， 土 葬 進前 閣有 其 它 的 方式 嘛無一定 。
＊ 墓壙 揣無 地
但是 這馬 漸漸 發現 ， 墓壙 揣無 地 矣 ， 欲按怎 咧 ？
＊ 觀念 漸漸 改變 ， 火化 比例 那 來 那 懸
根據 內政部 的 資料 ：
火化 數量 　 　 　 占 死亡 人數 比例
2007 年 　 　 　 12 萬 3 千外 　 　 　 87 . 8 %
2017 年 　 　 　 16 萬 6 千外 　 　 　 96 . 2 %
增加 三成 　 　 　 加 8 . 4 个 百分 點
◎ 火葬 的 現況 ( hiān-hóng )
雖然講 這馬 逐家 的 觀念 ， 漸漸仔 會當 接受 「 火葬 」 ， 但是 火葬 的 現況 ， 嘛是 有
淡薄仔 問題 。
＊ 塔 位 供給 袂赴 需求 ， 就是講 嘛 已經 無 夠用 矣 。
＊ 臺北市 公立 靈骨塔 ， 有 三 座 ， 一座 已經 滿 矣 、 賰的 兩 座 嘛 咧欲 滿 矣 。 雖然 「 火葬 」
逐家 會當 接受 ， 但是 漸漸仔 已經 欲無 位 矣 。 所以 這馬 政府 開始 閣 咧想 後一个 辦法 。

◎ 環保 自然 葬 是 啥物
＊ 仝款 火化 燒做 骨烌 ( kut-hu )
＊ 無仝款 的 所在 ：
無 囥 黃金 甕仔 、 無 囥 靈骨塔 、 無 徛碑
＊ 「 環保 自然 葬 」 有 足濟 種 ， 看 你 欲 採 行 的 是 佗一 種 。
樹 葬 、 花 葬 、 海葬 、 掖 葬 ， 予 骨烌 成做 土地 、 自然的 一部份
譬如 講 ， 咱 若是 用 樹 葬 ， 抑是 花 葬 ， 就是 共 骨頭 燒做 骨烌 了後 ， 囥佇 塗裡 ， 抑是 講
埋 佇 樹根 的 邊仔 ， 所以 講 佇 骨烌 的 四周圍 仔 ， 咱 就 栽樹仔 ， 抑是 栽花 ， 按呢
沓沓仔 一冬 、 兩冬 ， 骨烌 就 變做 是 自然的 一部份 。

◎ 按怎 推捒 環保 自然 葬
＊ 挑戰 民眾 觀念 ： 欲按怎 拜祖 先 ？
這馬 的 人 攏 注重 環保 ， 這个 觀念 ， 應該 逐家 攏會 當 接受 才 著 。 其實 ， 嘛 有人 咧 挑戰
這个 觀念 ， 挑戰 的 民眾 會 講 「 若是 按呢 處理 ， 後擺 是按怎 拜祖 先 ？ 」 無 徛碑 ，
無 黃金 甕仔 ， 嘛無 靈骨塔 ， 欲按怎 拜 ？ 是毋是 到時陣 ， 「 清明 」 會 消失去 ？
逐家 攏 真 煩惱 。

＊ 禮俗 會 綴 社會變遷 來 改變
觀念 已經 對 「 土 葬 」 變做 是 「 火葬 」 ， 但是 「 清明 」 嘛 是無 消失去 呀 ！
所以 禮俗 確實 是 會 綴 社會變遷 來 改變 。
咱 愛 思考 「 祭拜 祖先 」 ， 應該 毋是 一个 形式 而已 ， 應該 是 予 囝孫 數念 祖先 的
一種 心情 。

＊ 墓地 成做 公園 ， 不管時 會當 去
咱 若 用 「 環保 自然 葬 」 ， 墓地 就 變做 公園 ， 有 樹仔 ， 閣有 花 ， 不管時 咱 攏
會當 去 ， 袂 親像 講 這馬 一年 才 去 一遍 。
＊ 思考 禮俗 的 意義 、 人 佮 土地 的 關係
( 環保 自然 葬 ) 好 、 䆀 ， 逐家 攏咧 思考 當中 ， 所以 咱 會當 藉由 這个 機會 ，
思考 一下 ， 咱 所講的 禮俗 ， 到底 意義 是 啥物 ， 咱 會當 來 思考 咱人 佮 土地 的 關係 ，
到底 是 成做 啥物款 的 情形 。

◎ 語詞
． 咱人 lán-lâng ： 有 兩个 意思 ，
1 . 一般 佇 民間 大部份 是 咧 講 「 舊曆 」 。
2 . 有人 用佇咧 講 『 我 們 人 』 ， 「 咱人 佇 這个 世間 按怎 按怎 」 。
． 相送 sio-sàng ： 咱 希望 咱 親情朋友 按怎 共 咱 相送 ， 這 算是 一寡 儀式 的 『 統 稱 』 ，
婉轉 的 講法 。
． 尾站 bué / bé-tsām ： 人生 的 上尾 站 ， 上煞尾 仔 ， 敢若 袂輸 坐車 到 上 尾站 ， 咱的
親情朋友 按怎 共 咱 相送 ， 這兩个 語詞 寫起來 足有 感情 。
． 墓壙 bōng-khòng ：
這个 詞 較少 人 知影 ， 嘛 較少 人講 ， 就 無 墓 矣 ， 按怎 有 墓壙 ？
「 墓壙 」 就是 彼 的 貯 棺柴 的 墓穴 ， 抑是 講 墓仔埔 內底 彼个 空 。

． 火化 ： 仝款 漢字 ， 但是 無仝款 的 發音 ， 無仝款 的意思 。
Ａ . 火化 hué / hé-huà ： 這馬 已經 有 90 幾 phah 的 人 是 用 火化 的 方式 ， 行 這 上尾 站 ，
按呢 較 環保 ， 嘛 袂 佔 空間 。
咱 若是 有 共 「 連 字 符 」 彼條 橫線 連起來 ， 「 火 」 佮 「 化 」 共 連起來 ， 就是
咱 咧 講的 「 共 燒 ， 變成 骨烌 」 按呢 ， 就是 「 火化 hué / hé-huà 」 。
Ｂ . 火化 hué / hé hua ： 若是 「 無 連 字 符 」 ， 就是 「 火化 hué / hé hua 」 。
「 火化去 」 就是 用 這 兩 字 。 若是 欲 寫 較 詳細 ， 講 較 清楚 ， 是講 「 火化去 」 ，
咱 較 無 單獨 講 「 火化 」 爾 ， 會 加講 一个 「 輕聲 的 “ 去 ” 」 。

﹡ 所以 ， 後擺 咱 咧 讀 文章 的 時 ， 若是 講 看著 ， 你 愛 按照 頭前 、 後壁 的 字 去 判斷 ，
看到 底 是 「 火化 hué / hé-huà 」 ， 抑是 「 火化 hué / hé hua （ 去 ） 」 。
漢字 有時仔 會 拄著 這款 狀況 ， 羅馬字 就 無 這號 問題 。

． 骨烌 kut-hu ： 火化 了後 變做 「 骨烌 」 ， 「 烌 hu 」 就是 這字 ， 就是 足 幼 足 幼 按呢 。
． 黃金 甕仔 hông-kim-àng-á ： 「 黃金甕 hông-kim-àng 」 無 「 仔 á 」 嘛 會使 ，
就是 貯 骨烌 的 甕仔 。
因為 會 共 「 黃金 」 用字 囥佇 遮 ， 主要 就是 咱 傳統的 觀念 ， 共 先人 抑 是講 祖先 的
骨頭 、 骨頭烌 ， 當做 是 寶貝 ， 所以 講 用 一个 較 好 的 、 較 吉兆 的 名 ， 雖然 看起來 是
「 黃金 n̂g-kim 」 ， 是 白話音 的 讀法 ， 其實 有 彼个 意思 ，
毋過 咱 無 讀 「 黃金 n̂g-kim 」 ， 咱 讀 文言 音 「 黃金 hông-kim 」 。

． 徛 墓牌 khiā bōng-pâi ： 咱 若是 照 一般 傳統 土 葬 的 方式 ， 一般 著愛 徛 墓牌 ，
彼个 直直 的 按呢 ， 所以 攏 講 「 徛 khiā 」 。
． 徛碑 khiā pi ： 「 碑 pi 」 一般來講 是 「 紀念碑 」 、 「 石碑 」 彼款 的 。
． 埋 tâi ： 是 白話音 ， 埋 ( tâi ) 落去 。
． 埋葬 bâi-tsòng ： 埋 ( bâi ) 這 是 文言 音 的 講法 。

三 、 看戲 齣 ( hì-tshut ) 講臺 語
◎ 你 莫 佮 我 佯生
lí mài kap guá tènn-tshenn / tìnn-tshinn
． 佯生 tènn-tshenn 、 tìnn-tshinn ， 兩種 腔口 差 攏有 ， 攏 會當 講 。
． 「 佯 」 這字 就是 「 假影 按怎 」 ， 「 生 」 就是 「 生疏 」 、 「 生份 」 ，
「 你 莫 佮 我 假影 你 毋知 」 ， 「 假影 你 攏 無了解 。 」 彼个 意思 。

◎ 觀 目 、 詼諧 、 跤步 、 手路
kuan-bo̍k , khue / khe-hâi , kha-pōo , tshiú-lōo
這 就是 傳統 戲劇 內底 ， 對 演員 ， 包括 眼神 、 表情 ， 抑是 講 動作 、 表演 型態 等等 的
一个 綜合 的 講法 。
． 跤步 、 手路 ： 可能 咱 對 後壁 兩个 詞 ， 較有 印象 ， 人講 「 跤步手路 」 ， 嘛無一定
愛用 佇咧 戲劇 當中 ， 落尾 延伸 ， 用佇咧 一般 生活 ， 咧 形容 一寡 人 的 可能 伊 的
臺 風 啥物 ， 一般 是 咧 講 可能 做人 ， 抑是 講 咧 處理 代誌 的 部份 。
． 觀 目 、 詼諧 ： 可能 咱 一般 已經 較 生疏 ， 較 無 聽人講 矣 ， 主要 是 咧 講 眼神 、 表情 、
行動 這方面 的 物件 。

◎ 一下 失覺察 ， 就 準備 去 做 海龍王 的囝 婿
tsi̍t-ē sit-kak-tshat , tō tsún-pī khì tsò / tsuè hái-lîng / liông-ông ê kiánn-sài
． 咱 主要 是 欲 講 「 一下 失覺察 」 這个 講法 ， 因為 咱 可能 這馬 攏 講 啥物 『 一 不 小心 』 、
『 一 不 注意 』 、 『 恍 神 』 這方面 ， 咱 臺語 的 講法 就是 「 失覺察 」 。 「 一下 tsi̍t-ē 」
就是講 『 一 怎 麼 樣 』 的 彼个 意思 。
． 愛 注意 「 失覺察 」 ， 拄好 三 字 攏 入聲 的 ， 歹 唸 ， 韻 尾 有 舌 尖 的 ， 有 舌根 的 ，
這種 的 讀法 無蓋好 講 。
． 「 海龍王 的囝 婿 」 咱 應該 真知 影 ， 就是講 沉 入 海底 。

2018 . 09 . 06 《 臺語 講 世事 》 ： 學生 在 校 禁用 手機 ?
一 、 看 新聞 講臺 語 ： 學生 校園 禁用 手機 ， 私校 行 之 有 年
＊ 翻譯
1 . 華語 ： 一個 個 排隊
臺語 ： 一个一个 排隊 　 tsi̍t-ê-tsi̍t-ê pâi-tuī
﹡ 咱 臺語 數量 佮 量 詞 攏 袂使 省 的 ， 攏愛 講 ， 所以 就是 愛 講 「 一个一个 排隊 」 ，
華語 『 一個 一個 』 省 做 『 一個 個 』 ， 咱 臺語 袂當 省 ， 咱 嘛是 愛 「 一个一个 」 ，
而且 這 四个 字 愛 連做 伙 ， 毋是 「 一个 」 就 斷 ， 「 一个 」 就 斷 ， 愛 連 四字 ，
所以 第一个 「 个 ê 」 愛 變調 。

2 . 華語 ： 其餘 時間 並 沒 有 硬性規定
臺語 ： 賰的 時間 無 強制 規定 　 tshun-ê sî-kan bô kiông-tsè kui-tīng
﹡ 『 其餘 時間 』 就是 「 賰的 時間 」 。
﹡ 所謂 的 『 硬性 』 ， 若是 欲 講 「 硬 按怎 規定 」 ， 按呢 嘛是 一種 講法 ， 嘛是 會使 。
﹡ 這个 「 強制 」 ， 會 較 硬 ， 閣較 硬 ， 比 硬 閣較 硬 。 因為 咱 臺語 的 『 硬 』 有 兩種 ，
一个 是 「 硬 ( ngē / ngī ) 」 ， 另外 一个 是 「 𠕇 tīng 」 。 通常 「 𠕇 tīng 」 是 佇咧 彼種
「 無法度 恢復 的 程度 」 的 物件 ， 咱 會用 「 𠕇 tīng 」 ， 若是 彼號 有 可能 伸勼 ( tshun-kiu ) 的 ，
有時仔 是 硬 的 ， 有時仔 是 軟 的 ， 有時仔 是 啥物款 狀態 。
﹡ 咱 欲 講 「 硬 按怎 規定 」 ， 嘛毋是 講完 全 袂使 ， 毋過 「 強制 」 會 閣較 強 ， 所以 ，
佇 遮 咱 就是 用 「 強制 規定 」 ， 若是 用 「 硬 」 ， 就是 看人 ， 在人 ， 會當 伸勼
就著 矣 ， 毋過 嘛是 有人 按呢 用 。 若是 佇 咱 臺語 ， 確實 欲 討論 起來 ， 有 這款的
差別 都著 矣 。

3 . 華語 ： 低 頭 族
臺語 ： 向頭族 　 ànn-thâu-tso̍k
﹡ 主要 是 『 低 頭 』 這个 動作 ， 咱 會 講 「 向頭 ( ànn-thâu ) 」 ， 毋是 「 低 ( kē ) 頭 」 ，
是 「 向 ( ànn ) 頭 族 」 。

4 . 華語 ： 同 儕
臺語 ： 同窗 　 tông-tshong
﹡ 學生 這種 的 ， 咱 會 講 「 同窗 」 。
﹡ 但是 『 同 儕 』 無一定 是 「 同窗 」 ， 你 愛 看 囥佇 tueh 用 ， 公司 的 就是 「 同事 」 ，
若 鬥陣 做兵 的 ， 就是 「 仝梯 的 」 。

5 . 華語 ： 你 都 一直 在 滑 手機
臺語 ： 你 攏 一直 咧 掰 ( pué ) / 扌 回 ( huê ) / 趨 ( tshu ) / 跙 ( tshū ) 手機仔
﹡ 重點 是 這个 『 滑 』 欲按怎 講 。
上頭 先 有 聽人 攏 直接 翻 ， 講 「 滑 ( ku̍t ) 」 的 ， 「 滑 ( ku̍t ) 」 手機仔 ， 你 若干 焦 聽
這个 音 ， 咱 會 想講 是 欲 「 掘 」 芋仔 ， 「 掘 」 啥物 番薯 ， 彼个 「 掘 」 。 閣來 是
講 動作 ， 手 的 動作 （ 用 手指 頭 撥 動 ） 到底 是 欲 叫做 啥 ？ 咱 會當 來 討論 。

1 . 掰 ( pué ) ： 這字 嘛 定定 有 聽著 ， 佇 咱 生活 中 ，
「 頭鬃 亂 矣 ， 掰 ( pué ) 一下 」 、 「 目屎 掰 ( pué ) 袂離 」 ，
通常 是 欲 共伊 用掉 、 去 掉 彼 的 動作 ， 創 較 邊仔 咧 ， 共 去 掉 ， 離開
某一个 範圍 ， 通常 會 較大 力 – 小可 啦 ， 若是 以 這幾个 來講 。
2 . 扌 回 ( huê ) ： 「 扌 回 ( huê ) 」 就 足 輕 的 喔 ！ 輕輕仔 「 扌 回 ( huê ) 」 一下 ，
嘛 袂到 無感覺 ， 毋過 彼是 足 輕 足 輕 的 動作 。
3 . 趨 ( tshu ) ： 因為 有人 講 「 趨 ( tshu ) 冰 」 、 「 趨 ( tshu ) 雪 」 彼个 動作 。
所以 有人 是講 「 趨 ( tshu ) 」 有 兩種 意思 ， 一个 是 有 「 斜斜 ( tshiâ-tshiâ ) 」
有 斜 度 的 ， 另外 一个 就是講 「 嘛是 算 『 滑 』 的意思 」 。
4 . 跙 ( tshū ) ： 有的 人 是講 “ 地方 差 ” ， 其實 嘛是 彼个 「 滑 」 的 動作 。

﹡ 若是 這 四个 ， 豐 惠 老師 會 傾向 第二 个 「 扌 回 ( huê ) 」 。
因為 咱 這个 動作 ， 這 並無 足 重 ， 輕輕仔 都 好 ， 而且 你 嘛 毋免講 其 它 的 足 出力 ，
抑是 足 按怎 的 動作 ， 若是 這 四个 來講 ， 會 感覺 用 「 扌 回 ( huê ) 」 比較 較 適合 。

6 . 華語 ： 不 適合 由 教育部 直接 訂定 「 無 手機 日 」
臺語 ： 教育部 若 直接 訂 「 無 手機 日 」 無啥 好勢
Kàu-io̍k-pōo nā ti̍t-tsiap tīng bô-tshiú-ki-ji̍t bô siánn hó-sè
﹡ 臺語 重點 會 囥佇 後壁 ， 咱 講 「 啥物代誌 無啥 好勢 」 。 華語 『 不 適合 寫 在 前面 』 ，
咱 臺語 較重 要 的 物件 是 寫 佇 後壁 ， 「 按怎 按怎 無啥 好勢 」 。

7 . 華語 ： 學生 要 不要 帶手 機 上學
臺語 ： 欲 予 學生 紮 手機仔 去 學校 – 無
beh hōo ha̍k-sing tsah tshiú-ki-á khì ha̍k-hāu – bô
﹡ 若干 焦 看 這个 華文 的 字面 ， 你 會 講 「 是 學生 欲 抑 毋 ？ 」 ，
咱 這馬 毋是 講 學生 家己 的 意願 問題 ， 是講 教育部 ， 或者 講 學校 ， 抑是 家長 ，
是毋是 欲 予 學生 紮 手機仔 去 學校 ， 所以 咱 講 「 欲按怎 無 ？ 」 。
﹡ 『 帶手 機 』 ： 紮 ( tsah ) 手機仔
『 帶 女朋友 』 ： 𤆬 ( tshuā ) 女朋友 ， 毋通 「 紮 ( tsah ) 」 女朋友 ， 這 嘛是 足 基本的 ，
這馬 嘛 足濟 人 攏 講毋著 去 ， 攏 濫做伙 。

二 、 講予 你 知 ： 學生 在 校 禁用 手機 ?
◎ 現代人 佮 手機仔 的 關係
＊ 無 手機仔 就 無 安全感 ： 有人 講 「 無 手機仔 ， 就 敢若 無 穿衫 仝款 」
＊ 資 策 會 統計 八成 外 中 重度 的 使用者
中度 ： 一工 用 兩點鐘 至 五 點鐘 ， 按呢 算 「 中度 」 ， 有 50 % 。
重度 ： 一工 用 超過 五 點鐘 ， 就是 號做 「 重度 」 ， 差不多 有 30 % 。
加加咧 ， 有 八成 ， 你 會當 想看覓 ， 你 是 中度 抑是 重度 ？
＊ 工課 、 娛樂 、 生活 攏 會用 – 著
因為 手機仔 實在 太 好用 矣 ， 毋管 你 欲 查 資料 ， 看 地圖 ， 佮 人 開講 ， 抑是 買物件 ，
一支 手機仔 攏會 當 解決 。 工課 、 娛樂 、 生活 攏會 用 – 著 ， 手機仔 真正是 非常 的 重要 。
＊ 重度 依賴 ： 用 超過 五 點鐘
你 敢是 重度 的 依賴 者 ？ 一工 用 超過 五 點鐘 無 ？

◎ 全球 性 的 手機仔 依賴 症
＊ 全球 普遍 現象
咱 對 手機仔 的 依賴 現象 ， 毋是 干焦 咱 臺灣 ， 這 是 全球 性 手機仔 依賴 症 的 現象 ，
全世界 的 人 攏有 普遍 這款的 現象 。
＊ 囡仔 自我 控制 較 頇顢
用 手機仔 的 年歲 ， 層次 遮爾仔濟 ， 內面 少年人 上 需要 夆 關心 ， 因為 囡仔人 伊 對時 間
的 控制 ， 較 無法度 ， 若 針對 網路 頂 濟濟 的 資訊 ， 伊 閣毋 知影 欲按怎 來 選擇 ， 囡仔
自我 控制 確實 較 頇顢 佇咧 ， 所以 發生 真濟 問題 。
＊ 法國 禁止 國中 小學生 校 園內 用 手機仔
法國 怹 佇 今年 9 月 開始 ， 有 一條 法律 就欲 出來 矣 ， 怹 欲 禁止 國中 小學生 佇咧 學校
內面 ， 袂當 用 手機仔 ， 這 是 這馬 法國 總統 的 政見 。
為啥物 法國人 欲 禁止 學生 囡仔 用 手機仔 咧 ？ 因為 怹 法國人 有 九成 的 學生 囡仔
有 手機仔 ， 結果 發現 足濟 問題 ， 譬如 講 上課 的時陣 ， 無咧 上課 ， 下課 的時陣 ，
嘛無 咧 下課 ， 以前 咱 下課 攏會 出去 𨑨迌 啦 ， 佮 朋友 開講 啦 ， 這馬 嘛 攏無矣 ，
下課 了後 ， 逐家 嘛是 繼續 坐佇 咧 教室 內面 ， 咧 耍 怹 的 手機仔 。
＊ 教育 觀點 ： 影響 上課 、 學生 健康
濟濟 的 問題 來 發生 ， 法國 就按呢 來 決定 ， 怹 的 教育部長 提出 這个 看法 ， 講 手機仔
毋但 影響著 教育 部份 ， 影響著 上課 ， 閣 嘛 影響著 學生 的 健康 ， 毋管 是 心理上 ， 抑是
講 身體 上 ， 攏 出現 一寡 影響 就著 矣 。

◎ 臺灣 的 狀況 ( tsōng-hóng )
＊ 因為 手機仔 佮 爸母 冤家 衝突 比例 懸
最近 定定看著 新聞 內面 講 ， 因為 手機仔 ， 學生 囡仔 、 少年人 佮 爸母 冤家 起衝突 的
比例 ， 是 愈來愈 懸 ， 甚至 咱 有 聽咧 講 有 這號 家長 閣會 𤆬囡仔 ， 因為 手機仔 的 代誌 ，
去 揣 心理醫生 來 做 諮詢 ， 甚至 閣有 聽過 一个 新聞 講 ， 父母 因為 共 囡仔 的 手機仔 ，
無愛 予 伊 用 ， 結果 有 跳樓 的 這款的 新聞 出現 。
所以 講 咱 這馬 臺灣 的 情形 嘛是 誠 嚴重 。
＊ 管理 辦法 ： 愛 家長 同意 申請
這馬 咱 學校 的 管理 辦法 攏 差不多 ， 就是講 咱的 學生 囡仔 ， 若欲 提 手機仔 去 學校 ，
學校 就 愛 有 家長 的 同意 ， 愛閣 申請 ， 寫 講 為啥物 愛 紮 手機仔 去 學校 。
＊ 放學 進前 袂當 用
提去 學校 了後 ， 嘛是 仝款 ， 放學 進前 攏 袂當 用 ， 就有 老師 佇咧 早起 的時陣 講
「 來 ， 逐家 共 手機仔 交出 來 。 」 囥佇 咧 一个 所在 ， 號做 「 養 機場 」 ， 囥咧 遐
共 「 養 」 咧 ， 下課 了後 才會 當 提 轉去 用 。
＊ 家長 有無 仝 看法
咱 佇咧 臺灣 的 學生 囡仔 ， 怹 咧 學校 敢會當 用 手機仔 ？ 家長 有 無仝 看法 。

◎ 家長 應該 按怎 做
＊ 校園 內 用 手機仔 的 好䆀 猶無 共識
有的 家長 就會 講 ， 手機仔 不止仔 好用 ， 學生 會當 揣 資料 ， 讀書 的時陣 嘛 需要
揣 資料 。
閣來 ， 我的 囡仔 有 手機仔 ， 我 佮 伊 聯絡 較 方便 ， 按呢 嘛 真 安全 。
各種 的 講法 攏有 ， 學校 內面 用 手機仔 的 好䆀 ， 佇 咱 臺灣 猶無 共識 。
＊ 家己 做好 模範 、 規矩 講好 勢
建議 咱的 家長 上好 對 家己 做起 ， 毋管 是 佇咧 厝內 ， 抑是 佇咧 學校 ， 佮 咱的 囡仔 ，
先 做好 一个 模範 ， 規矩 愛 講予 好勢 。
＊ 佮 囡仔 溝通 ， 教 “ 亻 因 “ 愛 有 撙節
咱 家己 佮 囡仔 講話的 時陣 ， 毋通 那 講話 那 用 手機仔 ， 你 若 家己 做好 示範 ， 相信
咱的 囡仔 攏會 佮 咱 做 學習 ， 教 怹 愛 有站節 。

◎ 語詞
． 笑詼 tshiò-khue / khe ： 無 提 手機仔 ， 就 敢 若無 穿衫 。
． 掰 ( pué ) / 扌 回 ( huê ) / 黜 ( thuh ) 手機仔
黜 ( thuh ) 手機仔 ： 單獨 用 指指 ( kí-tsáinn ) 欲 去 點 啥物貨 ， 按呢 用 「 黜 」 猶閣 會使 。
「 黜 黜 」 是 單 點 ， 敢若 講 輕輕仔 點一下 點一下 ， 無一定 愛 「 黜 」 予 破 。 通常 是
較 長 ， 較 尖 的 物件 ， 去 tú 佗位 的 彼款 動作 ， 叫做 「 黜 」 。
有的 人 嘛會 認為 講 ， 我 用 「 黜 」 的 敢若 嘛著 ， 確實 有當時仔 是 用 「 黜 」 的 無毋著 。
應該 是講 「 點 」 ， 你 若 「 黜 」 傷大 力 嘛無 效 ， 愛 輕輕仔 點 。
「 黜 」 ， 咱 一般 有用 佇咧 其 它 的 所在 ， 長 的 、 尖 的 物件 黜 佗位 。 親像 黜 枴仔 ，
這 嘛是 一種 用法 ， 行路 無方便 ， 我 愛 黜 枴仔 行路 ， 黜 咧 黜 咧 。

． 拑牢牢 khînn-tiâu-tiâu ： 咱 定定 共 手機仔 「 拑牢牢 」 。 意思 就是講 ， 你 欲 共 一項
啥物 物件 攏共 掠咧 ， 或者是 按怎 固定 攏 無欲 放 ， 按呢 的 動作 就是 「 拑 khînn 」 。
「 拑 khînn 」 的 動作 無一定 是 「 手 」 的 動作 ， 伊 其實 有較 抽象的 意思 ， 就是 你 欲 共
某 一項 啥物 物件 ， 有 可能 是 較 抽象的 ， 你 欲 共伊 規个 顧咧 ， 無愛 離開 這个 範圍 內 的
這款 意思 。

． 依賴 i-nāi ： 「 nāi 」 是 「 賴 」 的 文言 音 。
但是 咱 這馬 大部份 的 人 攏 講 「 依賴 i-lāi 」 ， 是 受著 『 賴 ㄌ 』 「 l 」 的 影響 。
． 誣賴 bû-luā ： 「 賴 luā 」 是 白話音 。 姓 「 賴 luā 」 ， 「 賴 luā 」 先生 。

． 篩選 thai-suán ： 用 「 篩 thai 」 的 ， 以早 的 「 米篩 ( thai ) 」 ， 去 「 篩 」 ， 去 「 揀 」 出來
按呢 ， 叫 「 篩選 thai-suán 」 。
． 欲望 io̍k-bōng
． 欲 beh ： 依 教育部 用字 來講 ， 伊 是 算 一个 「 替代 用字 」 ， 有時仔 是無 一定 有所 謂 的
「 古 正字 」 ， 抑是 「 原本 的 字 」 通好 用 的時陣 ， 有 可能 有 ， 但是 你 用 彼款 字 ，
這馬 的 人 嘛 足 生疏 ， 毋知影 ， 所以 有時仔 用 「 替代 用字 」 。
． 注神 tsù-sîn ： 專心一意 去 注意 啥物代誌 ， 所有 的 精神 攏佇 遐 ， 叫做 「 注神 」 。
． 沒收 bu̍t-siu ： 手機仔 提去 學校 ， 會 去 予 老師 「 沒收 ( bu̍t-siu ) 」 ， 這 是 較 文 的 講法 。

三 、 看戲 齣 ( hì-tshut ) 講臺 語
◎ 會 呼雞 ， 袂 歕火 　 ē khoo-ke / kue , bē pûn-hué / hé
華語 的意思 就是 『 上 氣 不 接 下 氣 』 ， 但是 咱 臺語 就是 按呢 講 。
欲按怎 「 呼 khoo 」 ？ （ 慧 盈 老師 講 「 雞仔 你 來 。 」 哈 ~ 😄 ）
＊ 「 呼雞 」 就是 足 簡單 的 動作 ， 學 彼號 雞仔 的 叫聲 ， 算 咱 庄跤 生活 足 四常 會 做的
代誌 的 動作 。 所以 就是 「 毋免 費力 ， 你 就會 當做 這个 代誌 。
＊ 「 歕火 」 就是 你 欲 起 灶 ， 以早 無 這馬 遐爾 方便 ， 攏愛 燃柴 起 灶 ， 起 灶 真正 愛
出 足 大力 的 ， 較有 法度 共 彼个 灶 ， 氣 一定愛 足 在 、 足足 的 ， 才會 當 共 灶 燃柴
燃 起來 。
＊ 「 歕火 」 哪有 啥物 困難 ？ 食 雞 蛋 糕 的時陣 ， 「 歕火 」 歕 一下 就好 。
但是 問題 食 雞 蛋 糕 彼種 ， 袂使講 「 歕火 」 ，
因為 「 歕火 」 是 欲 予 火 「 著 ( to̍h ) – 起來 」 ， 蠟燭 、 蠟條 彼是 火化去 ，
是 「 歕 予 化 ( pûn hōo hua ) 」 ， 「 歕火 」 是 欲 「 歕 予 著 ( pûn hōo to̍h ) 」 ，
意思 無仝款 。

◎ 拄好就好 　 tú-hó tō hó
華語 是講 『 適 可 而 止 』 。
「 拄好 」 嘛是 臺語 誠 定定 咧 用 的 。

◎ 手 按呢 反 反 　 tshiú án-ne píng-píng
這 足 趣味 的 ， 這 足 特 別的 用法 。
因為 這 是 戲 先的 咧 𤆬 演員 的時陣 ， 咧 共伊 講 手勢 愛 按怎 比 ， 「 你 手 按呢 反 反 」 ，
意思 就是 「 伊 無 正 ， 無照 彼个 手勢 」 ， 用 「 反 反 píng-píng 」 ， 這 是 足 臺語 的 講法 。

2018 . 09 . 13 《 臺語 講 世事 》 ： 深 海魚 塑膠 危機
一 、 看 新聞 講臺 語 ： 師生 藏水沬 抾糞 埽 ( pùn-sò )
＊ 翻譯
1 . 華語 ： 潛 水 客 七 手 八腳 在 海底 撿 東西
臺語 ： 逐家 藏水沬 佇 海底 無閒 tshih-tshah 咧 抾 物件
ta̍k-ke tshàng-tsuí-bī tī hái-té bô-îng-tshih-tshah leh khioh mi̍h-kiānn
﹡ 『 潛 水 客 』 ， 這字 『 客 』 ， 咱 臺語 的 「 人客 」 就 明顯 是 人客 ， 佇 遮 當然 咱 無適合
直接講 「 人客 」 ， 所以 咱 毋免去 講 啥物人 ， 「 逐家 藏水沬 」 就是 表示 遮 个 人
就是 藏水 的 人 。
﹡ 『 潛 水 』 就是 「 藏水沬 ( tshàng-tsuí-bī ) 」 。
﹡ 『 七 手 八腳 』 就是 「 無閒 tshih-tshah 」 。

2 . 華語 ： 浮 潛
臺語 ： 浮水 沬 　 phû-tsuí-bī ； snorkeling
﹡ 咱 會當 考慮 看 欲按怎 翻譯 較 好勢 ， 就是講 『 浮 潛 』 的意思 ，
到底 是 「 伊 佇咧 足 淺 的 海面 下跤 ， 咧 泅 」 的意思 ， 有時仔 會 浮出 來 ， 抑是 無 ，
攏 一直 佇咧 淺水 咧 泅 ？
﹡ 一般 「 藏水沬 」 有 揹 遐的 家私 ，
『 浮 潛 』 就 無 ， 伊 就 予 你 一个 塑膠 的 欶管 ( suh-kóng ) ， 按呢就 浮咧 水頂 面 。
所以 「 浮水 沬 」 會使 考慮 。
﹡ 浮咧 浮咧 ， 咱 嘛會當 考慮 「 浮 泅 」 ， 伊 嘛是 泅水 的 方式 其中 一種 。
咱 浮 佇 水面 ， 有一寡 簡單 的 物件 ， 會當 向 海底 看 。
﹡ 「 沬 bī 」 的意思 應該 是講 「 沉 佇 水底 」 ， 但是 這个 水底 嘛無 講是 偌 深 ，
「 沉 – 落去 」 就是 佇 水面 下跤 ， 水 內面 ， 愛 沉 入去 。 『 浮 潛 』 浮咧 浮咧 ，
上無 面 是 小可 佇咧 水 下跤 ， 「 浮水 沬 phû-tsuí-bī 」 。

3 . 華語 ： 眾人 賣 力 將 垃圾 掃 入 漁網 袋 中
臺語 ： 眾人 骨力 共 糞埽 掃 入去 罟仔 內
tsìng-lâng kut-la̍t kā pùn-sò sàu ji̍p-khì koo-á-lāi
﹡ 『 眾人 賣 力 』 就是 「 眾人 骨力 」 。
﹡ 『 漁網 』 ， 「 漁網仔 」 當然 嘛是 會使 ， 另外 一个 講法 ， 古早 傳統 講法 ，
講 「 罟 koo 」 、 「 罟仔 koo-á 」 ， 彼 就是 「 漁網仔 」 的意思 。
以早 有 一種 「 牽罟 」 的 講法 ， 彼是 講 「 眾人 較濟 人 來 牽 較 大的 網仔 ，
逐家 鬥陣 搝咧 ， 欲 去 做 掠魚的 動作 。 」

4 . 華語 ： 引發 我 們 想 要 幫 魚 打 掃 家 的 環境
臺語 ： 予 阮 想欲 替 魚仔 的 徛家 摒掃
hōo guán siūnn-beh thè hî-á ê khiā-ke piànn-sàu
﹡ 『 引發 』 主要 是 予 咱 想欲 按怎 ， 所以 直接講 「 予 阮 想欲 按怎 」 。
﹡ 因為 較 「 擬人化 ( gí-jîn-huà ) 」 ， 就是 共 魚仔 當做 敢若 人 ， 有 一个 徛家 ，
所以 就 講 欲 摒掃 伊 的 徛家 。

5 . 華語 ： 穿 上 全副 的 潛 水 裝備
臺語 ： 藏水沬 的 家私 規 軀 穿 好好
tshàng-tsuí-bī ê ke-si kui-su tshīng-hó-hó
﹡ 『 裝備 』 咱 會當 講是 「 藏水沬 的 家私 」 ， 「 家私 」 包括 衫 ， 工具 也好 ，
或者是 器具 ， 抑是 有一寡 設備 ， 彼 攏會 當 講是 「 家私 」 。
「 為著 藏水沬 欲愛 用 的 遐 个 家私 」 。 因為 一般 是 規 軀 ， 規套 的 ， 穿 好好 來 形容 。
﹡ 咱 臺語 欲 講的 物件 攏 囥佇 後壁 ， 較重 要 的 ， 動詞 ， 抑是 欲 強調 的 物件 囥 後壁 。
華語 是 『 穿 上 』 按怎 按怎 ， 咱 都 按怎 按怎 「 穿 好好 」 。

﹡ 「 穿 好 」 佮 「 穿 好好 」 的 差別 ：
若是 「 穿 好好 好 」 ， 咱 一般 會用 其 它 的 表達 。
「 穿 好好 」 佮 「 穿 好 」 ， 其實 中央 有 省略 一个 “ 予 ” ， 「 穿 “ 予 ” 伊 好好 」 ，
「 穿 “ 予 ” 伊 好 」 ， 一个 省略 的 講法 ， 當然 你 欲 講完 整 嘛會使 ， 若是 一般 口語
無 講 遐爾 長 ， 咱 就 講 「 穿 好好 」 。
﹡ 若是 用 形容 來講 ， 本來 咱 兩 字 的 ， 其實 伊 的 程度 是 較 輕 。
譬如 講 這馬 足 「 熱 」 ， 「 熱 」 佮 「 熱熱 」 ， 其實 「 熱 」 程度 比 「 熱熱 」 較 熱 ，
毋是 字 較濟 ， 程度 較懸 ， 顛倒是 倒反 。
﹡ 「 穿 好好 」 是 咱 臺語 有一寡 疊 詞 的 用法 ， 就是 ABB ， Ａ 可能 是 一个 動作 ，
「 好好 」 是 咧 形容 伊 的 。 親像 講 「 食飽 飽 」 嘛是 。

6 . 華語 ： 海膽 、 　 　 海參 、 　 　 　 　 　 　 海星
臺語 ： hái-tánn 、 hái-sim / som / sam 、 hái-tshenn / tshinn

7 . 華語 ： 結合 生態保育 與 海洋 教育
臺語 ： 共 生態保育 佮 海洋 教育 敆做伙
kā sing-thài pó-io̍k kap hái-iûnn kàu-io̍k kap tsò-hué / tsuè-hé
﹡ 『 結合 』 直接講 「 結合 」 ， 當然 咱 這馬 的 人 可能 嘛是 攏 真 慣勢 。
但是 咱 口語 的 講法 ， 咱 是講 「 共 啥物貨 敆做伙 」 ， 所以 講 「 共 這 兩項 敆做伙 」 ，
「 共 生態保育 佮 海洋 教育 敆做伙 」 。
這 嘛是 仝款 ， 咱 定定看著 臺語 是 共 欲 做的 代誌 囥咧 後壁 ， 抑是 較 重要 的 ，
欲 強調 的 物件 是 囥咧 後壁 。

二 、 講予 你 知 ： 海魚 塑膠 危機
◎ 塑膠 幼仔 禁令
＊ 有 塑膠 幼仔 的 ， ７ 月 起 禁 賣
佇 咱 臺灣 ， 七月 開始 ， 咱 就有 一个 法律 ， 欲來 禁 賣 一寡 有 塑膠 幼仔 的 物件 。
＊ 包括 洗髮精 、 洗 顏 料 、 洗浴 膏 、 雪文 、 磨 砂 膏 、 齒膏
咱 咧 使用 的時陣 ， 有 這款的 經驗 ， 內面 有一寡 塑膠 幼仔 ， 會當 予 咱 皮膚 幼麵麵 ，
喙齒 鑢 較 清氣 ， 等等 的 這種 塑膠 幼仔 ， 七月 開始 禁 賣 。
＊ 幼仔 流入 海 – 裡 ， 魚 會 食 – 著
因為 這款 幼仔 ， 會 流入 去 海 – 裡 ， 魚 會 去 食 – 著 。

◎ 塑膠 汙染 對 魚 的 影響
＊ 大西洋 深海 魚 七 成 體內 有 塑膠 幼仔
這馬 真濟 塑膠 糞埽 ， 流入 去 海內 面 ， 對 魚 有 真 大的 影響 。
西方 有一寡 專家 咧 研究 ， 講 大西洋 深海 魚 ， 有 七 成 ， 遮爾仔 懸 ， 亻 因 的 體內 竟然
攏有 塑膠 幼仔 。
＊ 塑膠 沐著 食物 味 ， 唌 魚仔 食
原來 一寡 塑膠 佇咧 海內 面 了後 ， 會 沐著 一寡 食物 的 味 ， 魚仔 都 予 伊 唌 去 食 ，
就 食 入去 腹肚內 。
＊ 腸仔 予 窒 ( that ) 牢 ， 食袂落 去 枵 – 死
一寡 塑膠 幼仔 ， 佇 魚仔 的 腹肚內 ， 就 共 魚仔 的 腸仔腸肚 窒牢 牢 ， 窒牢 了後 ，
魚 若欲 閣 食 其 它 的 物件 ， 攏 食袂落 去 ， 所以 就按呢 枵 – 死 ， 造成 真 大的 影響 。
＊ 環境 hoo-lú-bóng 損蕩 魚仔 健康
咱 攏知影 塑膠 本身 ， 有一寡 環境 hoo-lú-bóng （ 荷 爾 蒙 ） 佇咧 ， 魚 佇咧 海內 面
泅水 生活 ， 塑膠 泡 咧 水 內面 ， 袂輸 魚 攏 泡 佇 塑膠 湯 內面 ， 所以 會 影響 魚 的 健康 ，
譬如 講 影響 魚 生湠 的 能力 ， 魚 的 內分泌 。

◎ 塑膠 汙染 對 生態 、 人 的 影響
＊ 對 深海 生態 系統 有 負面 影響
細隻 魚 去 食著 塑膠 幼仔 ， 食 入去 了後 ， 大隻 魚 食 細隻 魚 ， 無 就是 鳥仔 食 大隻 魚 。
＊ 深海 魚 會 食 細隻 魚 （ 串仔 、 鯊魚 、 釘 挽 、 鱈魚 等 ）
深海 魚 會 食 細隻 魚 ， 譬如 講 串仔 ( 鮪 魚 ) 、 鯊魚 、 釘 挽 ( 應該 是 旗魚 ) 、 鱈魚 等 ，
大隻 魚 去 食 細隻 魚 ， 細隻 魚 腹肚 窒牢 一寡 塑膠 幼仔 。
＊ 塑膠 幼仔 透過 食物 鍊 粒積
塑膠 幼仔 就按呢 ， 慢慢仔 透過 食物 鍊 的 方式 ， 粒積 佇咧 各種 生物 的 體內 。
＊ 嘛是 會 影響 人類 的 健康
咱人 去 食 大隻 魚 ， 所以 規个 一層 一層 影響 落來 ， 最後 就是 影響著 人類 的 健康 。

◎ 塑膠 幼仔 的 形成
＊ 人類 製造 ： 美容 用品 的 軟 珠仔
塑膠 幼仔 分做 兩種 ， 一種 是 咱人 咧 製造 的時陣 ， 就 共伊 製造 親像 軟 珠仔 的 方式 ，
一寡 美容 用品 內底 的 軟 珠仔 ， 伊 本身 就是 遮爾仔 細粒 。
＊ 大海 分解 ： 水壓 、 鹽分 、 紫外線 、 風化
另外 一種 是 塑膠 糞埽 ， 入去 海內 面 了後 ， 去 予 大海 共伊 分解 ， 大海 伊 有 水壓 、
有 鹽分 ， 有 紫外線 、 風吹 風化 了後 ， 大塊 塑膠 變細 塊 塑膠 ， 細塊 塑膠 變 幼 塑膠 ，
塑膠 幼仔 就 產生 矣 。
＊ 5 ~ 10mm 占 43 % ； 比 0 . 1mm 較 細 占 16 %
有 專家 講 ， 大海 內面 的 塑膠 ， 5 ~ 10mm 的 塑膠 占 43 % ； 比 0 . 1mm 較 細的 占 16 % ，
這 真正是 非常 的 濟 ， 就是 這寡 塑膠 幼仔 ， 去 予 魚 食落去 ， 影響著 規个 生態 。
＊ 損蕩 環境 佮 健康 ， 食蒜仔吐蕗蕎
所以 咱 知影 ， 這 毋但是 魚 的 問題 爾 ， 損蕩 環境 佮 健康 ， 全部 的 人 ， 全部 的 生物 ，
攏會 受著 影響 。
咱 千萬 愛 注意 ， 千萬 毋通 貪 方便 ， 軟 珠仔 誠 方便 ， 結果 就是 咱 食蒜仔吐蕗蕎 ，
按呢就 真正 真 害 的 代誌 矣 。

◎ 語詞
． 洗浴 膏 sé-i̍k-ko ： 洗喙 用 「 齒膏 」 ， 齒膏 彼个 形 ， 佮 洗浴 膏 是毋是 仝款 ？
因為 仝款 膏膏 黏黏 。
﹡ 敢會當 講 「 洗浴 奶 sé-i̍k-ling 」 ？ 若是 用 「 奶 ling 」 ， 一般 是 較 水 。
無 遐爾 膏 。 較 膏 的 用 「 膏 」 ， 較 水 的 用 「 奶 ling 」 。
． 食物 tsia̍h-mi̍h / si̍t-bu̍t ： 咱 一般 口語 是 「 食物 tsia̍h-mi̍h 」 ， 有的 人 是 文言 音 的
講法 「 食物 si̍t-bu̍t 」 ， 若是 講 「 食物 si̍t-bu̍t 」 ， 就會 佮 「 植物 si̍t-bu̍t 」 仝 音 ，
「 植物 si̍t-bu̍t 」 無 白話 講法 ， 有當時 就會 小可 濫 摻 。

． hoo-lú-bóng ： 這 是 外來語 的 音譯 ， 咱 照 外來語 的 音 ， 直接 用 音譯 ， 用 羅馬字 ，
毋免 閣 製造 新的 語詞 漢字 來 寫 ， 這 就是 羅馬字 的 一个 好處 。
． 內分泌 lāi-hun-pì ： 生物 攏會 影響 ， 毋是 干焦 海洋 的 魚仔 ， 嘛是 會 影響著 人 ，
規个 生態 攏會 影響著 。
． 串仔 tshǹg-á ： 是 一種 魚 ， 較有 名 的 可能 是 「 烏甕串 Oo-àng-tshǹg 」 『 黑 鮪 魚 』 ，
是 串仔 的 一種 。 串仔 是 總 類 的 講法 ， 有 大隻 串仔 ， 有 細 串仔 ，
有 生生 咧 食 的 ， 嘛有 做 罐頭 咧 食 的 。

． 釘 挽 ting-bán ： 這馬 的 人 較 生疏 ， 因為 逐家 攏 看 漢字 ， 讀 「 旗魚 」 ， 袂記得 古早
其實 有 這種 講法 ， 這 可能 愛 掠魚的 人 較 知影 。
﹡ 為啥物 叫 「 釘 挽 」 ， 這馬 無啥物 直接 的 資料 通好 查 ， 毋過 就是 有 這个 詞 留佇 辭典
佮 一寡 掠魚的 人 有 按呢 講 。
按呢 真 無彩 ， 因為 咱 臺灣 是 一个 靠 海的 國家 ， 所以 講 掠魚的 一寡 文化 ， 攏有
囥佇 咧 咱的 字詞 內面 ， 這 會 綴 語言 的 流失 就 無去 ， 真 無彩 。

． 海豬 hái-ti ： 有的 會 加一 字 「 仔 á 」 ， 「 海豬仔 hái-ti-á 」 ， 足 古錐 的 ， 唱歌 足 厲害 的 ，
唱 「 海豬仔 」 音 。
． 海翁 hái-ang ： 就是 一般 講的 『 鯨魚 』 。 「 翁 ang 」 用 佇 遮 ， 表示 伊 是 海內 底
上大的 ， 「 翁 是 上大的 」 是 以前 的 一个 想法 。
． phoo / pho-lí-lóng ： 這 嘛是 外來語 的 音譯 ， 聽著 啥物 音 ， 就 直接講 啥物 音 ，
寫 啥物 音 。
． 食 蒜頭 吐 蕗蕎 Tsia̍h suàn-thâu thòo lōo-giō .
﹡ 這 有 足濟 方 音 差 ， 無仝款 所在 有無 仝款 的 講法 。 有人 講 「 蕎 kioh 」 ，
嘛有 人講 「 蕎 jiō 」 ， 嘛有 短 音 的 講法 ， 有 幾若 種 無仝 所在 無仝 講法 。
﹡ 啥物 是 「 蕗蕎 lōo-giō 」 ？
一般 攏會 豉 ， 敢若 講 一定 愛用 豉 的 ， 逐家 較 慣勢 按呢 做 ， 共 豉 做 一盤 一盤 來 食 。
是按怎 會用 「 蒜頭 」 佮 「 蕗蕎 」 去 比較 ？ 因為 外形 足成 的 ， 毋過 蒜頭 較 細粒 ，
較 普遍 ， 相對 嘛 較 俗 ， 蕗蕎 是 較大 粒 ， 嘛 較 貴 ， 較 稀罕 。 就是
「 食 較 細粒 的 ， 較 俗的 ， 結果 吐 較大 粒 的 ， 較 貴 的 」 。 就是 「 袂合 」 的意思 。
( 據 《 教典 》 薤 。 一種 像 大 蒜 的 植物 ， 生長 初期 葉 片 像 細 蔥 ， 莖 端 像 韭菜 ；
後期 根 莖 鱗 片 結 球 像 珠蔥 。 大 多 用來 醃 漬 做成 醬菜 。 )

三 、 看戲 齣 ( hì-tshut ) 講臺 語
◎ 耳空 搤 予 清氣 　 hīnn-khang iah hōo tshing-khì
「 耳空 」 用 「 挖 óo 」 的 ， 用 「 搤 iah 」 的 ， 嘛有 人講 用 「 挖 ué 」 的 ， 攏會使 。

◎ 笑詼 甲 跋跋倒 矣 　 tshiò-khue / khe kah pua̍h-pua̍h – tó – ah
「 跋跋倒 」 疊 詞 ， 佮 「 跋倒 」 ， 意思 是無 啥物 精差 ， 咱 會用 疊 詞 來 形容 ，
敢若 有較 加強 的 講法 ， 佇 這種 狀況 是 按呢 。

◎ 擲 佇 塗跤 lap
tàn tī thôo-kha lap
「 lap 」 就是 「 共 踏 較大 力 咧 彼个 動作 」 ， 用 跤 去 大力 咧 踏 的 動作 。

2018 . 09 . 20 《 臺語 講 世事 》 ： 中秋 舊 風俗
一 、 看 新聞 講臺 語 ： 拚 結婚 基金 ！ 中秋 跋 餅 千人 搶 50 萬
＊ 翻譯
1 . 華語 ： 全 神 貫 注 緊 盯
臺語 ： 目睭擘金 注神 看
ba̍k-tsiu peh kim tsù-sîn khuànn
﹡ 主要 是講 「 真 注神 」 ， 所謂 的 「 集中 精神 」 。
﹡ 『 全 神 貫 注 』 就是 「 注神 tsù-sîn 」 。
﹡ 『 緊 盯 』 有 幾若 種 講法 ， 咱 遮 是講 「 目睭擘金 ba̍k-tsiu peh kim 」 。
目睭 「 展大 蕊 thián-tāi-luí 」 ， 目睭 「 褫開 thí khui 」 。
目睭 對 細蕊 到 大蕊 ， 「 褫開 」 → 「 展大 蕊 」 → 「 擘金 」 。

2 . 華語 ： 來 拼 拼 手氣
臺語 ： 來 拚 看 家己 有 旺手 – 無
lâi piànn khuànn ka-kī ū ōng-tshiú – bô
﹡ 『 手氣 』 基本上 就是 「 好歹 字運 ( jī-ūn / lī-ūn ) 」 的意思 。
﹡ 咱 會當 看 「 家己 有 旺手 無 」 ， 『 手氣 』 就是 「 旺手 」 這種 講法 。
嘛會當 講 「 手氣 有 旺 無 」 ， 「 旺手 」 聽起來 敢若 閣較 厲害 ， 較 傳統 ， 較 咱 臺語 氣 。
﹡ 若愛 靠 技術 的 ， 就 袂當 用 「 旺手 」 。
「 旺手 」 是 咧 看 「 好運 、 歹運 、 博 看覓 」 的意思 。

3 . 華語 ： 活 絡 地方 民俗
臺語 ： 予 地方 風俗 閣活 – 起-來
hōo tē-hng hong-sio̍k koh ua̍h – khí-lâi
﹡ 主要 就是講 「 欲 予 啥物貨 閣活 – 起-來 」 ， 原本 可能 恬寂寂 ( tiām-cheh-cheh ) ，
無人 知 ， 抑是 講 已經 消失 、 咧欲 消失 矣 ， 「 閣 予 活 – 起-來 」 ， 所以 咱 講
「 予 地方 風俗 閣活 – 起-來 」 按呢 講法 。
慧 盈 老師 講 「 敢若 咱 這馬 做 這个 節目 ， 希望 予 臺語 閣活 – 起-來 」 。
﹡ 「 兩 橫線 – 」 佮 「 一橫 線-」 的 差別 ： 5 ： 32 。
一條 短 橫線 “-” ： 共 音節 佮 音節 連接起來 ， 咱 講 「 連 字 符 」 。 就是 共 字 連接起來
的 符號 。
兩 條 短 橫線 “ – ” ： 叫做 「 輕聲 符號 」 。
﹡ 以這个 例 「 活 – 起-來 」 來看 ， 「 活 」 的 後壁 兩 條 短 橫線 “ – ” ， 活 是 重點 ， 無 變調 ，
愛 讀 伊 本來 的 調 ， 「 輕聲 符號 」 後壁 ， 相對 頭前 來講 ， 較 無重要 的 「 輕聲 字 」 ，
可能 有 兩 字 、 三 字 、 四字 不等 ， 就 愛 共伊 用 「 連 字 符 」 閣 共 接 起來 ， 攏愛 讀 輕聲 。

4 . 華語 ： 十八 豆
臺語 ： 十八骰仔 、 　 十八仔
si̍p-pat-tâu-á 、 si̍p-pat-á
﹡ 「 十八骰仔 」 的 「 骰仔 tâu-á 」 才是 正確 的 寫法 ， 因為 大部份 「 tâu-á 」 咱 攏會 想著
「 紅豆 」 、 「 綠豆 」 彼个 「 豆仔 tâu-á 」 ， 所以 有人 寫做 「 豆仔 」 ，
應該 「 骰仔 tâu-á 」 才是 正確 的 。

5 . 華語 ： 我 們 就有 好運 來
臺語 ： 阮 字運 就 較 衝
guán / gún jī / lī-ūn tō khah tshìng
﹡ 「 字運 」 是 簡 束 的 講法 ， 這个 「 字 」 所謂 佮 人 的 八字 有關係 ， 你的 八字 較 好 ，
抑是 按怎 ， 較 旺 ， 較有 這个 好運 的意思 。
﹡ 「 語言 是 咱 文化的 載體 」 ， 這个 就是 一个 例 ，
運氣 這个 物件 ， 頭前 就 囥 一个 「 字 」 。

二 、 講予 你 知 ： 中秋 舊 風俗
◎ 中秋 的 印象 ( ìn-siōng )
＊ 中國 民間 故事
嫦娥 ( Siông-ngôo ) 奔走 月娘 、 玉兔 舂 ( tsing ) 藥仔 、
吳剛 剉 ( tshò ) 桂花 樹 、 朱 元 璋 藏 紙條
＊ 臺灣 在地 – 的
食 柚仔 、 戴 柚仔 帽 、 烘肉 。
「 烘肉 」 是 這 30 年 以內 ， 漸漸 才 起來 的 風俗 。
＊ 一寡 風俗 漸漸 衰微
傳統的 風俗 到底 佇 化 位 ？ 就是 漸漸 衰 微去 矣 。

◎ 臺灣 中秋 傳統 風俗
＊ 聽香 ：
． 婦人人 拈香 問 卜 ， 請示 出門 方向
． 路 – 裡 聽著 啥物 跋桮 問 神明 敢是 答案
佇咧 古早 ， 中秋 的時陣 ， 婦人人 會 先 攑香 問神 明 ， 伊 想欲 知影 啥物代誌 ， 先 問 予 明
了後 ， 徛 來到 門跤口 ， 閣 攑香 問神 明 ， 是 欲 行 倒爿 ， 抑是 欲 行 正爿 ， 問了 ， 閣 跋桮
請示 了後 ， 行出 門 ， 就 開始 沿路 聽過 路人 攏咧 講 啥物 物件 ， 聽聽咧 ， 若是 聽著
過路人 講的 這句話 ， 敢若 親像 神明 咧 共我 回答 的時陣 ， 馬上 就 緊來 跋桮 講
「 敢是 這句 ？ 」 ， 愛 連紲 跋 三个 象桮 ， 才知 影 原來 這句 是 神明 咧 共 咱 回答 的 答案 。

＊ 土地公 枴仔 ( kuái-á )
． 中秋 相傳 是 土地公 得道 之 日
中秋 這工 ， 除了 是 中秋 以外 ， 嘛有 人講 是 土地 公的 生日 ， 土地公 得道 之 日 ，
佇 這工 ， 因為 咱 過去 作穡人 佮 土地 公的 關係 非常 的 深 ， 嘛 非常 感謝 土地公 一直 共 咱 照顧 ，
予 咱 有 一个 好年冬 ， 所以 佇咧 這工 ， 逐工 會 攢 月餅 ， 閣有 麻糍 ( muâ-tsî ) 來 拜 土地公 。
． 佇 園 – 裡 插 枴仔 ， 望 伊 鬥 巡田
另外 ， 閣佇咧 家己 的 園仔內 ， 插 一支 枴仔 ， 就是 為著 欲 予 土地 公會 通用 ， 會當 予
土地公 攑 這个 枴仔 ， 幫助 咱 閣去 共 田 鬥 巡 一寡 ， 共 咱 鬥 趕 一寡 害蟲 、 菜蟲 等等 。

＊ 拜 月神 ： 原來 中秋 這工 ， 閣會當 拜 月神
． 月餅 掠外 ， 閣 攢 米粉 、 芋仔
拜 月神 ， 愛 攢 啥物 物件 ？ 月餅 掠外 ， 閣愛 攢 米粉 、 芋仔 。
． 「 食 米粉芋 ， 有 好 頭路 」 ： 掠 「 芋 ōo 」 佮 「 路 lōo 」 這 兩 字 倚 音 。
這 味 袂䆀 ， 米粉 、 芋仔 ， 閣 摻 一寡 蝦米 佮 肉絲 ， 這 味 應該 足 受 歡迎 。

＊ 跋 狀元餅
． 撚骰仔 跋輸 贏 ， 餅 金用 功名 號名
「 跋 狀元餅 」 就是 撚骰仔 跋輸 贏 ， 若是 贏 的 人 就會當 得著 一个 月餅 ， 號做 「 餅 金 」 ，
毋是 獎金 。 而且 這个 餅 ， 大細 塊 無仝款 的 餅 ， 閣有 無仝款 的 名 ， 較 大塊 就是 功名
較 懸的 名 。
． 鄭成功 部將 予 紮營 士兵 做議量
為啥物 「 跋 狀元餅 」 ？ 有 足濟 種 的 講法 ， 上 定定 聽著 的 ， 就是 講是 鄭成功 伊 的
部將 ， 為著 欲 予 士兵 佇 中秋 的時陣 ， 會當 做 一寡 議量 ， 閣有 餅 通食 ， 閣會當 了解
亻 因 彼个 時陣 的 科舉 系統 ， 所以 設計 這个 趣味的代誌 。
． 臺灣 讀冊人 用來 預測 考試 字運
來到 臺灣 了後 ， 變做 真濟 讀冊人 用 「 跋 狀元餅 」 這个 活動 ， 來看 講 家己 考試 的
字運 到底 是 好 抑 毋好 。

◎ 風俗 衰微 佮 文化 保存
＊ 團體 活動 共人 、 土地 牽 倚 做伙
＊ 看著 彼當陣 的 社會 情境
＊ 加 寡 了解 、 用 創新 方式 保存
＊ 搜揣 文化 自信心

◎ 語詞
． 奔走 phun-tsáu ： 「 奔 phun 」 是 文言 音 ， 伊 干焦 一个 音 ， 咱 一般 口語 無咧 用 。 毋過
有的 詞 ， 親像 「 奔波 phun-pho 」 ， 有一寡 文言 音 讀法 的 詞 ， 會使 用 ( sú-iōng ) ， 但是
一般 口語 無咧 用 這字 。
． 聽香 thiann-hiunn ： 古早 的 查某人 ， 可能 厝內面 講話的 對象 少 ， 去 外口 嘛 無通 講話 ，
所以 講 利用 這工 ， 閣愛 問神 明 ， 家己 欲 問 的 問題 是 啥 ， 問 卜 一下 ， 猶閣佇 路 的 聽人
講話 ， 聽 一句 適合 伊 的 想法 。
． 拈香 liam-hiunn ： 點香 拜一 下 。
． 問 卜 būn-pok ： 「 問 būn 」 是 文言 音 ， 一般 咱 攏 講 「 問 mn̄g 」 ， 「 問 mn̄g 」 是 白話音 ，
愛 共 神明 「 問 卜 būn-pok 」 。
． 跋桮 pua̍h-pue ： 教育部 有一寡 考據 的 資料 ， 認為 是 按呢 的 寫法 ， 逐家 會當 參考 。

． 象桮 siūnn / sīn-pue ： 愛 三个 「 象桮 」 ， 按呢 才 算是 神明 有 指示 ， 講 愛 按怎 按怎 。
． 撚骰仔 lián-tâu-á ： 「 十八骰仔 」 咱 是 用 「 撚 lián 」 ， 「 撚骰仔 」 按呢 共伊 撚 一下 。
． 紮營 tsat-iânn ： 軍兵 到 一个 所在 ， 就會 「 紮營 」 ， 一般人 較 無用 。

－ 慧 盈 老師 講 ： 這馬 一般人 攏會 「 紮營 」 ， 毋是 士兵 「 紮營 」 ，
這馬 老爸 老母 𤆬囡仔 去 露營 ， 攏愛 「 紮營 」 。
－ 豐 惠 老師 講 ： 袂使 按呢 用 ， 無仝款 ， 這 干焦會當 用 佇 像 軍兵 部將 這種 作戰 的 。

． 字運 jī / lī-ūn ： 佮 八字 有關係 ， 你的 運途 ， 毋是 干焦 抽籤 卜卦 爾 。
． 搜揣 tshiau-tshuē / tshē ： 咱 會當 繼續 搜揣 咱 真濟 臺灣 的 風俗 。
搜揣 這款的 動作 ， 咱 一般的 生活 中 ， 攏會 定定 用著 ， 毋過 咱 可能 較 袂曉 用 「 搜揣 」
這个 用法 。 可比 較濟 人 可能 講 「 走揣 」 ， 但是 「 走揣 」 佮 「 搜揣 」 無仝款 ，
「 搜揣 」 有 「 搜 」 的 動作 ， 就是 共 啥物 物件 攏 反 反出來 ， 攏共 看覓咧 ， 按呢 的
一寡 動作 ， 佮 「 走揣 」 無仝款 。

三 、 看戲 齣 ( hì-tshut ) 講臺 語
◎ 等到 水淹 鼻空 ， 我 袂 閣 激恬恬 。
Tán kàu tsuí im phīnn-khang , guá bē / buē koh kik-tiām-tiām .
「 水淹 鼻空 」 是 一種 形容 ， 若 拄仔好 無細膩 ， 跋落水 ， 水 已經 淹 到 鼻空 ， 當然
無法度 放恬恬 ， 自在 伊 淹 鼻空 ， 淹過 到 頭殼 去 。
這 是 一个 形容 ， 到 緊急 的時陣 ， 佇咧 劇情 來講 ， 伊 可能 咧 講 對方 一寡 代誌 ， 對方
有 啥物貨 ， 咱 攏 吞忍 ， 抑是 講 咱 攏 無 處理 ， 問題 到 緊急 ， 咱 嘛是 愛 處理 ，
愛 有 動作 ， 袂當 激恬恬 ， 愛 出聲 ， 才 用 這種 講法 。

◎ 佮 遐的 排片 的 交陪 盤撋 一下 。
Kap hia-ê pâi-phìnn – ê kau-puê puânn-nuá – tsi̍t-ē .
華語 字幕 『 交際 應酬 』 ， 臺文 的意思 就是 「 交陪 」 佮 「 盤撋 」 ， 綜合 起來 ， 就是
『 交際 應酬 』 。
愛 有 「 一下 – tsi̍t-ē 」 彼 輕聲 袂使無 講 。

◎ 查某囝 教 娘嬭 轉臍 。
Tsa-bóo-kiánn kà niû-lé tńg-tsâi .
「 轉臍 tńg-tsâi 」 就是 囡仔 出世 了後 ， 咱 愛 共 臍帶 鉸掉 ， 這號 做 「 轉臍 」 。
一般來講 ， 娘嬭 應該 是 比 查某囝 較 會曉 ， 較有 經驗 。
意思 就是講 「 你 外行 的 曷 咧 領導 內行的 」 彼款 意思 。

2018 . 09 . 27 《 臺語 講 世事 》 ： 桌 遊 衝 啥貨 ?
一 、 看 新聞 講臺 語 ： 少年人 痟 桌 遊
＊ 翻譯
1 . 華語 ： 驚 聲 尖 叫
臺語 ： 大細聲 叫
tuā-sè / suè-siann kā-kā-kiò
﹡ 主要 是 欲 形容 「 啥物款 的 叫聲 」 ， 是 足 尖 的 ？ 是 破脆 ( tshè ) 聲 的 ？ 抑是 足驚 人 彼款 的 大聲 ？
有 足濟 款 的 形容 法 。
﹡ 『 驚 聲 尖 叫 』 就是 「 大細聲 」 差 佇 後壁 看 欲按怎 叫 ， 是 啥物款 的 叫 。
﹡ 「 kā-kā-kiò 」 ， 可能 較 粗 耙 ， 嘛是 足 吵 的 ， 用 「 吱吱叫 」 嘛是 會使 ， 閣有 足濟 ，
愛 看 啥物貨 咧 叫 ， 可能 有人 「 腹肚疼 喈 ( kainn ) 喈 叫 」 ， 有人 「 嚇 ( heh ) 嚇 叫 」 ，
嘛是 足 吵 的 ， 大部份 攏 足 吵 的 ， 是 吵 的 程度 佮 方式 無啥 仝 。

2 . 華語 ： 學生 聚會 的 新 寵 兒
臺語 ： 學生 聚會 上 興 的 𨑨迌物仔
ha̍k-sing tsū-huē siōng hìng ê tshit-thô-mih-á
﹡ 其實 是 咧 講 桌頂 遊戲 ， 咱的 主 詞 是 「 𨑨迌物仔 」 ， 所以 咱 講 上尾 的 重點 『 新 寵 兒 』
就是 「 𨑨迌物仔 」 。
﹡ 「 上 興 ( siōng hìng ) 啥物 」 ， 俗語 有 「 有人 興燒酒 ， 有人 興 土豆 。 」
咱 這馬 日常生活 嘛會使 講 ：
． 慧 盈 老師 ： 「 阿 惠 老師 ， 你 最近 咧 興 啥 唅 ？ 」
． 豐 惠 老師 ： 「 我 最近 咧 興 唱歌 。 」
． 慧 盈 老師 ： 「 我 這馬 咧 興 “ 足 百 ” 山 。 」
閣有 押韻 ， 就會當 變做 新 俗語 ： 「 有人 興 唱歌 ， 有人 興 “ 足 百 ” 山 。 」

3 . 華語 ： 新 銳 設計師
臺語 ： 有 新的 設計師 出頭
ū sin ê siat-kè-su tshut-thâu
﹡ 主要 是講 「 有 新一代 的 ， 可能 毋是 逐家 進前 聽過 的 ， 新的 設計師 出頭 」 。
﹡ 「 出頭 」 就是 「 有出脫 的意思 」 ， 這 是 一種 意思 。
閣來 嘛有 捌 款 的意思 ， 比如講 ：
． 「 這个 囡仔 5 歲 出頭 ， 10 歲 出頭 。 」 就是 表示 比 彼个 歲數 閣 捅 一點仔 。
． 有人 咧 冤家 的時陣 ， 你 替 我 「 出頭 」 。 按呢 嘛是 一種 。
「 出頭 」 有 幾若 種 意思 。

4 . 華語 ： 銷售 比較 好
臺語 ： 較有 銷
khah ū-siau
﹡ 「 較有 銷 」 咱 這馬 日常生活 共 提轉來 講 ：
啥物貨 賣 較 好 ， 你 就 講 「 有銷 」 、 「 較有 銷 」 ， 「 足 有銷 」 。
「 這齣 菜 不止仔 有銷 。 」 表示 食甲 清氣 清氣 ， 足 有銷 的 。

5 . 華語 ： 益智 遊戲 和 桌 遊 款式 越來 越 推 陳 出 新
臺語 ： 激 頭殼 的 桌頂 遊戲 舊換新 愈來愈 濟 款
kik-thâu-khak ê toh-tíng-iû-hì kū uānn sin jú / lú lâi jú / lú tsē / tsuē khuán
﹡ 『 益智 遊戲 』 咱 臺語 的意思 就是講 「 互相 咧 激 頭殼 」 ， 所以 咱 用 「 激 頭殼 的 桌頂 遊戲 」 來講 。
『 益智 遊戲 』 就是 講予 你 有 這个 機會 ， 會當 思考 一下 ， 想一下 ， 頭殼 愛 振動 一下 ，
就是 「 激 頭殼 」 。
﹡ 『 款式 越來 越 推 陳 出 新 』 ， 意思 就是講 「 一直 有 新的 物件 出來 」 ，
咱 就 講 「 舊換新 愈來愈 濟 款 」 ， 表示 一直 攏有 新的 ， 一直 攏有 新的 。
﹡ 「 激 kik 」 這字 有趣 味 ， 「 激 頭殼 」 一个 ， 「 激酒 」 嘛是 另外 一款 ， 意思 無啥 仝 ，
另外 閣有 「 激力 」 。 若準 講 「 欲 假影 啥物 狀況 」 ， 就是 「 激 按怎 」 ， 「 激 槌 ( thuî ) 槌 」 、
「 激 悾 ( khong ) 悾 」 、 「 激外外 」 、 「 激 毋知 」 ， 就是 「 假影 啥物 狀況 」 按呢 就著 矣 。

◎ 慧 盈 老師 ：
「 普通時仔 ， 咱 欲 翻 ( 譯 ) 的時陣 ， 華語 翻做 臺語 的時陣 ， 一般 攏會 受著 漢字 規 句 咧欲 一字 仔 一字 來 翻 ， 其實 是毋 著 的 。 」
◎ 豐 惠 老師 ：
「 因為 臺語 有 臺語 的 語法 結構 ， 佮 華語 定定 是無 仝 的 ， 當然 嘛有 可能 有 共通 的 ， 但是 嘛 足濟 是無 仝款 的 ， 這 愛 對 語法 來 思考 。 」

所以 佮 其 它 的 語言 仝款 ， 咱 若是 欲 翻 ( 譯 ) 一个 語言 的時陣 ， 咱 著 先 共 了解 了後 ， 用 咱 家己 的 語言 理解 來 翻 ( 譯 ) 出來 ， 翻 出來 才會 媠氣 。

二 、 講予 你 知 ： 桌 遊 衝 啥貨
◎ 桌 遊 是 啥物
講著 「 𨑨迌 的 物件 」 ， 逐家 想著 的 攏是 細漢的時陣 ， 佇 草埔仔 耍 、 佇 佗位 耍 啦 。
但是 「 桌 遊 」 無仝款 ， 看 這 兩 字 ， 就 知影 是 「 佇咧 桌頂 𨑨迌 的 物件 」 ， 號做 「 桌 遊 」 。
這馬 的 定義 有 足濟 講法 ， 上基本 就是講 免 插電 的 ， 只要 你 共 朋友 招來 ， 逐家 坐落來 ，
馬上 就會當 𨑨迌 ， 那 𨑨迌 ， 那 開講 ， 感情 愈來愈 好 的 這款 ， 攏 號做 「 桌 遊 」 。
＊ 傳統的 桌頂 遊戲 ： khe-tsí-báng 、 麻雀 、 行棋 、 柴 疊 仔
柴 疊 仔 tshâ-thia̍p-á 『 積木 』 ： 細漢的時陣 ， 共 柴 提來 ， 疊咧 疊咧 。
＊ 聯絡 感情的 歡喜 記持
坐落來 ， 聯絡 感情的 歡喜 記持 。 過去 ， 這寡 物件 咱 攏 耍 過 。
＊ 1990 年代 電動 、 電腦 普遍 ， 桌 遊 沓沓仔 衰微
佇 1990 年代 的時陣 ， 電腦 愈來愈 衝 ， 電動 的 𨑨迌物 嘛 愈來愈 普遍 ， 桌 遊 沓沓仔 稀微 去 。

◎ 現代 桌 遊
對 2000 年 開始 ， 「 桌 遊 」 突然間 又閣 轉來 矣 ， 而且 轉來 了後 ， 愈來愈 衝 。
＊ 類型 多元 ， 內容 幼路 ， 袂輸 電腦 、 手機仔 ：
原來 「 桌 遊 」 佮 以前 無仝款 矣 ， 這馬 2000 年 開始 的 「 桌 遊 」 ， 伊 的 類型 愈來愈 多元 ，
內容 嘛 愈來愈 幼路 ， 毋但 有 棋 仔 ， 尪仔 ， 抑是 卡片 ， 足濟 種 的 材料 ， 攏會 當 耍 做伙 ，
耍 的 規則 複雜 ， 袂輸 電腦 佮 手機仔 。
所以 ， 對 2000 年 開始 ， 「 桌 遊 」 漸漸仔 閣 轉來 市場 ， 受著 歡迎 。
＊ 用 尪仔 、 牌仔 、 十八骰仔 等 家私 非常 的 濟
＊ 共 無仝 領域 的 智識 敆做伙 ： 歷史 戰爭 、 社會 政治 、 奇幻 弄險
上重要 的 是 ， 共 無仝 領域 的 智識 敆做伙 ， 譬如 講 ， 有的 有 歷史 的 ， 有的 佮 戰爭 有關係 ，
抑是 講 社會 政治 、 奇幻 弄險 的 內容 ， 攏共 囥佇 桌 遊 內面 ， 非常 非常 的 趣味 。

◎ 桌 遊 店 愈來愈 濟
＊ 死忠 的 開店 推廣 桌 遊
逐家 這馬 會當 發現 ， 真濟 的 大街 路 也好 ， 甚至 佇 巷仔內 ， 咱 攏會 當 看著 真濟 這種 「 桌 遊 店 」 ，
愈來愈 濟 ， 通常 攏是 一寡 對 桌 遊 非常 死忠 的 人 ， 亻 因 想欲 開店 來 推廣 「 桌 遊 」 。
佇咧 「 桌 遊 店 」 內面 ， 你 會當 相招 朋友 ， 鬥陣 來 耍 仝一个 「 桌 遊 」 ，
抑是 想欲 試 耍 一寡 新的 「 桌 遊 」 ， 攏會使 。
＊ 大臺 北 地區 街頭巷尾 超過 百 間
＊ 耍 桌 遊 兼 團體 活動 ， 消費 俗閣大碗
去到 「 桌 遊 店 」 耍 「 桌 遊 」 ， 毋但 講 有 團體 活動 ， 若講 比 唱歌 、 看 電影 等等 ，
消費 真正是 俗閣大碗 ， 所以 真濟 少年的 ， 這馬 攏 足 愛 去 「 桌 遊 店 」 ， 真濟 規家伙仔
會 𤆬去 𨑨迌 的 嘛有 。
＊ 年 收入 超過 千萬 ， 創業 的 新 選擇
聽講 開 一間 「 桌 遊 店 」 ， 有 可能 一年 會當 ( 收入 ) 超過 一千萬 ， 這馬 嘛 真濟 少年人 創業 的 新 選擇 。

◎ 臺灣 本土 原創 桌 遊 ， 這馬 的 情形 如何 ？
＊ 坉 ( thūn ) 錢 坉 人才 ， 用 網路行銷
對 2000 年 開始 ， 透過 真濟 網路 頂懸的 行銷 ， 已經 坉 一寡 錢 佮 人才 ， 愈來愈 濟 。
＊ 咱 看 統計 ， 2015 年 到今 ， 用 電腦網路 募款 已經 超過 四千 萬 ；
2017 年 出版 的 本土 桌 遊 ， 已經 超過 一百 套 。
＊ 臺灣 特色 題材 ： 剾洗 政治 、 關懷 歷史
這幾年 足 紅的 一寡 桌 遊 ， 包括 ： 講著 臺北 佇咧 1945 年 ， 去 予 美國 大空 襲 的 題材 桌 遊 嘛有 ，
嘛有 以 臺灣 的 政治人物 ， 來 做主 題 的 桌 遊 嘛有 ， 非常 受著 歡迎 ， 真濟 臺灣 特色 的 題材 ，
譬如 講 剾洗 政治 、 關懷 歷史 ， 攏是 這款 題材 。
＊ 做伙 耍 ， 共 本土 文創 產業 扎氣
咱 做伙 關心 ， 又閣 會當 耍 ， 又閣 趣味 ， 閣會當 關心 咱 臺灣 種種 文化 歷史 等等 的 題目 ，
這 嘛是 一件 非常 好 的 代誌 。

◎ 語詞
． 衝 tshìng ： 「 衝 tshìng 」 這个 動作 誠 趣味 ， 譬如 講 「 啥物貨 衝 出來 」 ，
嘛會當 講 「 本來 可能 無 夆 發見 ， 雄雄 短時間 內 ， 衝 足 懸 ， 衝 甲 逐家 攏知 。 」 彼種 的 形容 。
． khe-tsí-báng ： 較 傳統的 桌 遊 ， 因為 這 是 音譯 ， 有 幾若 種 音 ， 咱 臺羅 是 khe-tsí-báng ，
當然 嘛有 人講 khe-tsí-bang ， 就是 咱 講的 耍牌仔 。
以前 有 一款 耍法 ， 就是 「 khe-tsí-báng su-tong-pu 」 ， 毋知 恁 有 耍 過 無 ？
． 麻雀 muâ / bâ / mâ-tshiok ： 有 三 種 的 講法 。
． 行棋 kiânn-kî
． 柴 疊 仔 tshâ-thia̍p-á / 柴角仔 tshâ-kak-á / 柴塊仔 tshâ-tè-á ： 以早 的 材料 是 柴 ， 用 柴 做的 彼款 。
會當 講 「 柴 疊 仔 」 ， 因為 是 疊 來 疊 去 。
因為 是 一角 一角 ， 所以 嘛有 人講 「 柴角仔 」 ， 一角 一角 嘛會當 講 「 一塊 一塊 」 ，
所以 嘛有 人講 「 柴塊仔 」 。

． 弄險 lāng / lōng-hiám ： 「 弄 」 這字 本成 就有 兩个 音 「 lāng 」 、 「 lōng 」 。
譬如 講 「 弄獅 lāng-sai 」 ， 「 lāng 」 是 白話音 。
． 坉 thūn ： 本來 是 咧 講 「 坉 土 」 ， 共 啥物貨 「 坉 予 攏 滇 」 。
佇 遮的 意思 是 「 一直 累積 、 一直 累積 」 的意思 。
「 坉 資金 」 、 「 坉 人氣 」 。
． 扎氣 tsah-khuì ： 「 共 oo-én ， 抑是 支援 」 的意思 。
咱 就是 加 耍 一寡 桌 遊 ， 予 咱 臺灣 在地 本土 的 桌 遊 ， 共伊 「 扎氣 」 ， 予 伊 衝起 來 。

三 、 看戲 齣 ( hì-tshut ) 講臺 語
◎ 會 好 嘛 袂完 全 。
Ē / Uē hó mā bē / buē uân-tsuân .
＊ 這句 定定 聽人 咧 講 ， 各種 狀況 攏會 當 講 ， 若欲 講 「 有的 人身 體 無好 勢 ， 可能 足濟 症頭 了 ，
落尾 雖然 有 治療 ， 可能 會 好 嘛 袂 完全 。 」
＊ 嘛有 一種 是講 可能 人際關係 ， 感情 上 彼款 的 ， 人佮人 之間 ， 進前 咧 冤家 ， 這馬 和好 矣 ，
但是 我 感覺 礙虐 礙虐 ， 會 好 嘛是 袂完 全 。
＊ 完全 ， 古早 傳統 來講 ， 意思 就是講 「 攏好 離離 矣 ， 毋免 閣 治療 矣 」 彼 的意思 。 其實 過去 ，
關心 人 是毋是 進前 有 破病 ， 是毋是 這馬 較 好 ， 嘛是 會 講 「 這馬 敢 完全 矣 ？ 」 ，
意思 就是講 「 敢 攏好 矣 ？ 攏 毋免 閣 治療 ， 恢復 矣 ？ 」 。
「 完全 」 本身 就是 代表 「 攏好 矣 」 的意思 。

◎ 跤手 閣 真 猛掠 。
Kha-tshiú koh tsin mé-lia̍h .
＊ 這句 嘛 定定 聽著 ， 意思 就是講 敢若 袂輸 『 手 腳 很 俐 落 』 ，
華語 『 手 腳 』 ， 臺語 是 倒反 的 「 跤手 」 。
華語 ， 臺語 ， 倒反 的 語詞 不止仔 濟 ， 有一寡 倒反 的 ， 「 風颱 」 、 「 童乩 」 、 「 豬公 」 、
「 豬母 」 等等 。
＊ 猛掠 mé-lia̍h ： 「 猛 」 伊 有 兩个 音 ， 「 mé 」 是 白話音 ， 「 bíng 」 是 文言 音 。

◎ 走甲 遮爾 生狂 。
Tsáu kah tsiah-nī tshenn / tshinn-kông .
＊ 表示 「 雄雄 狂狂 ， 走甲 真 急 的 形 」 按呢 。
＊ 「 生狂 」 ， 除了 像 這款的 形容 「 走 」 ， 抑是 啥物款 的 動作 以外 ， 有的是 用佇咧 一寡 咧 講
有 啥物 動物 ， 伊 可能 足 急性 的 ， 攏 無 思考 ， 咱 嘛會當 用 「 生狂 」 來講 ， 人 佮 動物 攏 會當 講 。

2018 . 10 . 04 《 臺語 講 世事 》 ： 電動 競技
一 、 看 新聞 講臺 語 ： 新北 打造 電 競 基地
＊ 翻譯
1 . 華語 ： 忍不住 上 前 搶 先 試 玩
臺語 ： 尻川擽 袂忍得 搶 欲 試 耍
kha-tshng-ngiau bē lún tit tshiúnn beh tshì sńg
﹡ 「 袂忍得 」 就是 形容 講 「 尻川擽 」 ， 大部份 的 人 會 講 「 擋袂牢 」 ，
咱 若 咧 講 「 啥物代誌 予 咱 袂忍得 」 ， 這 是 真 白話 、 傳統的 講法 ，
閣 加 這个 形容 「 尻川擽 」 就 閣較 坐袂牢 ， 一直 欲 去 按怎 ， 欲 去 做 啥物代誌 。
． 咱 臺語 的 「 尻川 」 足 無閒 ， 除了 「 尻川擽 袂忍得 」 ，
猶有 「 掠 一尾 蟲 擽尻川 」 ， 意思 就是 家己 夯枷 ， 傷 無聊 。
﹡ 「 擽 」 佮 「 癢 」 意思 無仝 。
（ 會當 參考 《 講臺 語 當 著時 》 ： 幼路 的 詞彙 　 2017 . 11 . 09 ， 影片 21 ： 30 ）
． 癢 tsiūnn ： 一噗 就會 癢 。 癢 就去 抓 （ jiàu ） ， 會 解決 的 叫做 「 癢 」 。
． 擽 ngiau ： 癢 就去 抓 ， 袂當 解決 的 叫做 「 擽 」 。 像講 心肝頭擽擽 ， 嚨喉 擽擽 。
． 華語 無 分 ， 攏是 『 癢 』 。

2 . 華語 ： 讓 選手 、 民眾 交流 互動
臺語 ： 予 選手 、 民眾 比並 相拚
hōo suán-tshiú , bîn-tsiòng pí-phīng sio-piànn
﹡ 一般 講 「 互動 」 ， 當然 嘛是 聽有 。 咱 閣 共 到底 競技 的 狀況 ，
按怎講 「 選手 、 民眾 所謂 的 互動 」 閣 共 講一下 ， 就是 「 相比並 、 相拚 」 。
彼 就是 咧 比較 啥物人 贏 等等 。
「 比並 」 就是 比較的 意思 ， 相比並 ， 互相 競爭 ， 相拚 。 比 看覓 ， 看 啥人 較 厲害 ， 拚輸贏 。
咱 共 「 互動 」 講 較 詳細 、 較 清楚 ， 直接 。
因為 「 互動 」 有 足濟 款 ， 親像 「 講話 」 嘛是 「 互動 」 ， 「 相對看 」 嘛是 一種 「 互動 」 。

3 . 華語 ： 壯大 電 競 產業
臺語 ： 共 電 競 產業 舞 予 大
kā tiān-kīng sán-gia̍p bú hōo tuā
﹡ 有 兩个 部份 ， 可能 逐家 愛 注意 ：
a . 「 產業 」 咱 臺語 發音 是按怎 ？
足濟 人 攏 講毋著 。 是 「 sán-gia̍p 」 ， 毋是 「 tshán-gia̍p 」 。
b . 欲按怎 予 伊 大 ？ 就是 「 共伊 舞 予 大 」 的意思 。

4 . 華語 ： 除了 三重 捷運站 周邊
臺語 ： 除 起 三重埔 捷運站 四箍圍仔
tû-khí Sann-tîng-poo tsia̍t-ūn-tsām sì-khoo-uî-á
﹡ 『 周邊 』 咱 臺語 有 幾若 種 講法 ， 「 四箍圍仔 」 ， 嘛有 人講 「 四箍輾轉 」 ，
嘛有 人講 ， 「 四箍圍 」 無 「 仔 」 ， 規个 攏共 包含 ， 不管 啥物款 的 方向 。
﹡ 「 除 起 」 啥物貨 ， 這 是 另外 一種 白話 講法 ， 毋是 直接講 「 除了 」 。
﹡ 三重 ： 有人 講 就 照 字 讀 「 Sam-tiông 」 ，
毋過 在地人 無人 講 「 Sam-tiông 」 ， 是講 「 三重埔 Sann-tîng-poo 」 。
﹡ 捷運站 tsia̍t-ūn-tsām ， 咱 講 足 濟擺 矣 。

5 . 華語 ： 虛擬 實 境 VR （ virtual reality ）
臺語 ： 幻影 實景
huàn-iánn / íng-si̍t-kíng
﹡ VR 這 是 新的 物件 ， 講 VR ， 其實 逐家 應該 沓沓 知影 。
用 外來語 英語 簡 縮 的 講法 ， 這 原若 是 一種 翻譯 的 方式 。
親像 這馬 就 無人 講 啥物 「 DVD 」 、 「 CD 」 閣欲 翻做 其 它 ，
有一寡 這種 詞 ， 攏會 慣勢 共 原文 簡 短 的 縮 寫 ， 直接 按呢 講 。
咱 嘛會當 共伊 到底 是 啥物款 的 內 含 、 內容 ， 共伊 用 臺語 的 講法 來 翻 ，
共 意思 來 翻譯 出來 嘛是 會使 。
﹡ VR 、 AR ， 這馬 這 足 新的 ， 無解 說 ， 逐家 毋知影 啥物 是 VR 。
VR ， 就是 這馬 咱 定定 佇 電視 嘛有 看著 ， 愛 掛 一个 目鏡 彼種 的 ，
彼種 就是 號做 「 幻影 實景 」 ， 就是 咱 看著 敢若 是 實景 ， 其實 攏是 「 幻影 」 。

6 . 華語 ： 擴 增 實 境 AR （ augmented reality ）
臺語 ： 擴張 實景
khok-tiong-si̍t-kíng
﹡ 「 擴張 實景 」 就是講 咱 看著 的實 景 ， 確實 是 實景 ， 但是 咱 閣 共 啥物 物件 ，
假的 物件 ， 幻影 的 物件 摻入 來 。
譬如 講 前一站仔 ， 逐家 咧 掠 寶 ， 掠 寶 的時陣 ， 咱 用 手機仔 看著 的 是 實景 ，
中央 仔 有 一隻 寶 佇咧 跳來跳去 ， 這種 的 就 號做 AR ， 就是 「 擴張 實景 」 。
﹡ 「 幻影 huàn-iánn / íng 」 、 「 實景 si̍t-kíng 」 、 「 擴張 khok-tiong 」 ，
這 攏是 佇咧 《 臺 日 大 辭典 》 內面 有 收 的 詞 ， 咱 利用 這个 機會 共 抾 轉來 用 ，
用 文言 音 來 讀 漢字 的 音 。

二 、 講予 你 知 ： 拍電動 做 競技
◎ 電動 競技 概況
＊ 透過 電子媒體 來 耍
拍電動 ， 就是 透過 電子媒體 來 耍 。
＊ 網路 連線 通 競技 ， 發展 奢颺
這馬 時代 咧 進步 ， 拍電動 以前 是 家己 一个人 耍 ， 這馬 會當 透過 網路 的 連線 ， 佮 別人 競技 ，
這款的 產業 這馬 發展 非常 非常 的 奢颺 ， 這 是 世界性 的 一个 趨勢 。
＊ 臺灣 佇 亞運 著 項目 銀牌
前一站仔 ， 佇 印尼 舉辦 的 亞洲 運動會 內面 ， 有 一个 項目 是 佮 電動 競技 有關係 ，
咱 臺灣 竟然 提著 銀牌 ， 遮爾仔 厲害 。
＊ 形象 改變 ： 抾捔 → 會當 賺食 、 月給 五萬 箍
「 電動 競技 」 這馬 毋是 干焦 「 拍電動 」 三个 字 會當 來 形容 ， 已經 變做 是 一个 產業 、 一个 運動 ，
這款的 形象 。
以前 感覺 講 一个人 一直 「 拍電動 」 ， 人生 就 已經 抾捔 去 矣 ， 有 這款的 印象 ， 但是
這 愛做 一个 改變 ， 因為 這馬 「 拍電動 」 ， 毋但 會當 趁食 ， 而且 若是 會當 變做 一个 專業 選手 ，
月給 攏是 ５ 萬箍 起跳 。

◎ 臺灣 電 競 發展史
＊ 2008 年 ， 臺灣 電 競 聯盟 成立 。
這 就 表示 有 愈來愈 濟人 投 人 這个 產業 。
＊ 2012 年 ， 臺灣 組 出國 比賽 著 冠軍
彼年 有 一个 足 大的 世界性 比賽 ， 咱 臺灣 有 組 隊 去 參加 ， 結果 恬恬食三碗公半 ， 提著 冠軍 轉來 。
＊ 2017 年 ， 立法院 共 電 競 算做 運動
2017 年 開始 ， 立法院 修正 案 了後 ， 已經 正式 共 電 競 算做 是 一種 的 運動 。
意義 是 ， 佮 其 它 的 運動 仝款 ， 「 電 競 」 未來 嘛會當 選拔 國家 代表 隊 ， 人才 頂懸的 培養 等等 ，
攏會 當 提著 資源 。
＊ 毋但是 運動 嘛是 產業

◎ 臺灣 電 競 發展 情形 ： 佮 所有 的 產業 仝款 ， 嘛有 優勢 佮 欠點 。
＊ 優勢 是 硬體 設備 是 臺灣 製造
因為 電 競 所 使用 的 硬體 設備 ， 濟濟 攏是 咱 臺灣 製造 。 譬如 講 ， 鳥鼠仔 、 齒盤 ， 抑是 主機 等等 。
＊ 政府 補助 、 廠商 oo-ián ： 這 是 優勢 。
＊ 愛開 真濟 授權 金 予 外國 遊戲 廠商
若是 講著 欠點 ， 因為 咱 臺灣 這馬 軟體 的 發展 真正是 非常 的 無夠 ， 雖然 硬體 的 廠商 會當
得著 好處 ， 但是 嘛愛 開 足濟 錢 ， 因為 欲 耍 人 的 遊戲 ， 付 這个 授權 金 。
＊ 教育 體制 內底 欠缺 相關 科系
咱 知影 發展 家己 的 遊戲 是 偌爾仔 重要 ， 但是 咱 臺灣 這馬 教育的 體制 ， 確實 來講 ， 猶閣
綴袂著 陣 ， 咱 閣 欠缺 所有 的 相關 科系 。

◎ 電動 的 發展
＊ 1970 ~ 1980 年代 ， 電動 機臺 、 電動間
算算 差不多 有 20 年 的 時間 ， 電動 機臺 、 電動間 ， 是非 常 的 興 。 有真濟 人 的 厝內面 ，
嘛有 電視 遊樂機 。
＊ 1989 年 以後 ， 掌中 遊戲 機 、 電腦遊戲
上 衝 的 號做 「 掌中 遊戲 機 」 ， 開始 咧 衝 矣 ， 電腦遊戲 嘛 漸漸仔 有 愈濟 人 來 𨑨迌 矣 。
＊ 2007 到今 ， 手機仔 遊戲 、 電腦遊戲 ： （ 電腦遊戲 場面 lè-táu ， 背景 設定 幼路 ）
2007 到今 ， 手機仔 的 遊戲 這馬 是 上 佔贏 ， 因為 這馬 巧 手機仔 一人 一支 ， 用 手機仔 來 耍 遊戲 。
這馬 電腦遊戲 佮 手機仔 遊戲 ， 已經 分做 兩種 市場 。
＊ 本土 原創 遊戲 ， 用 臺灣 歷史 文化 元素
規个 看起來 就 知影 ， 毋管 是 硬體 抑是 軟體 ， 攏愛 非常 的 齊全 ， 發展 產業 才有 贏面 。
紲落來 咱 臺灣 愛做 的 ， 就是 愛 發展 咱 家己 的 遊戲 ， 愛 運用 咱 臺灣 的 歷史 、 文化 等等 ，
予 這个 遊戲 全世界 的 人 攏看會著 ， 按呢 對 咱 發展 這號 產業 ， 才會 閣 較有 幫助 。

◎ 語詞
． 奢颺 tshia-iānn
． 電動 競技 tiān-tōng-kīng-ki
． 抾捔 khioh-ka̍k
． 新嫣 sin-ian ： 這馬 時代 無仝 ， 觀念 愛 改 ， 會使 講是 一種 誠 時行 ， 敢若 你 綴會著 潮流 的 一種 產業 。
咱 若講 人物 ， 或者 是講 食物 ， 攏會 使用 ， 親像 啥物 花 開甲 誠 「 新嫣 」 ， 拄 出來 ， 真 青翠 ，
或者是 真媠 ， 但是 猶無 開甲 足 大 足久 彼種 。
重點 是 拄仔 出來 ， 搝 逐家 的 目睭 。
． 鳥鼠仔 niáu-tshí / tshú-á ： 若 電腦 、 電動 這方面 的 一寡 詞 ， 有真濟 人 嘛 慣勢 直接 用 原音 、 原文 講 。
． 齒盤 khí-puânn ： 仝款 有人 直接講 Keyboard ， 因為 彼 一 齒 一 齒 ， 所以 「 齒盤 」 是 真 合 的 翻譯 。
． 曲盤 khik-puânn ： 是 作曲 的 「 曲 」 ， 是 古早 一塊 曲盤 干焦 一塊 歌 ， 落尾 變做 所謂 的 「 唱片 」 。
． oo-ián ： 這 是 日文 來 的 ， 咱 就 直接 用 羅馬字 來 表示 。 當然 你 若欲 寫 漢字 會使 寫 ，
總是 嘛 毋知 按怎 讀 ， 這種 的 有 適合 用 羅馬字 直接 共 彼 的 音 寫出來 。
因為 你 若 用 日文 漢字 寫 （ 應援 ） ， 但是 讀音 是 讀 「 oo-ián 」 。
． 掌中 tsióng / tsiáng / tsiúnn-tiong ： 「 掌 」 有 三个 音 ， 攏會使 。
古早 布袋戲 落尾 嘛是 叫做 「 掌中 戲 tsiáng-tiong-hì 」 ， 有 可能 這个 掌中 戲 的 「 掌中 」 直接 提來 ，
佮 遊戲 機 鬥 起來 ， 有 可能 逐家 比較 會 較 慣勢 的 講法 。
． lè-táu ： 布景 欲 唌人 目 ， 欲 搝 人 目睭 ， 就會 講究 看 啥人 的 閣較 lè-táu ， 閣較 搝 目睭 。
lè-táu 就是 「 足 媠 的 」 。

三 、 看戲 齣 ( hì-tshut ) 講臺 語
◎ 相罵 恨 無話 。
Sio-mā hīn / hūn bô uē .
相罵本 存 無夠 。 意思 就是講 「 佇咧 相罵 、 冤家 的 過程 ， 無可能 有 好聽話 。 」
啥物 歹聽話 攏會 出來 ， 有話講 到 無話 ， 一直講 一直講 ， 一直 罵 。

◎ 有 喙 無話 通 應 。
Ū tshuì bô uē thang ìn .
敢若 啞口 ， 可能 有 苦衷 ， 抑是 講予 人講 甲 無通 好 應 ， 彼款 的 狀況 ， 一般 是 苦衷 較濟 ，
可能 有真濟 苦楚 ， 無法度 講出來 ， 足 想欲 講 ， 就是 愛 忍耐 。

◎ 戲棚跤 徛 久 是 人 的 。
Hì-pênn kha khiā kú sī lâng ê .
這 會當 佮 電動 競技 小可 有 牽連 。
雖然 是 真 新嫣 、 真 時行 的 物件 ， 就是 你的 拍拚 ， 你 對 技術 的 研究 等等 ， 就是 一个 你的 基礎 ，
所謂 「 戲棚跤 徛 久 」 ， 意思 就是 佇 講古 早 咧 看戲 ， 佇 戲棚跤 遐 看 ， 你 若是 佇 遐 徛 久 、 看 久 ，
你 就是 看會著 ， 就是 你 可能 等等 等 ， 就是 會 予 你 看著 。
落尾 這句 就 延伸 做 「 你 若 肯 等 ， 抑是 講 肯 拍拚 ， 肯 骨力 ， 予 你 一段時間 的 鍛鍊 （ thuàn-liān ） ，
嘛是 你的 ， 成就 就會 出來 。 」

2018 . 10 . 11 《 臺語 講 世事 》 ： 巧巧 仔 食 健康 瘦
一 、 看 新聞 講臺 語 ： Khé-tòng 食 si̍t 減肥 敢好 ？
上新 的 減肥 方式 ： 「 生 酮 食食 」
＊ 翻譯
1 . 華語 ： 生 酮 飲食
臺語 ： 生 酮 食食
khé / khí-tòng-tsia̍h-si̍t
﹡ 『 酮 』 ketone ， 是 英文 ， khí-tòng 是 日文 。
是 一个 音譯 的 概念 ， 看 你 欲按怎 唸 。
﹡ 外來語 的 部份 ， 基本上 是 照原 字 ， 當然 有 音譯 的 ，
嘛有 意譯 ， 看 是 欲 翻 意思 ， 抑是 欲 翻 音 。
這个 「 khé-tòng 」 ， 就是 翻 音 ， 原音 若準 講 音節 足 長 ，
咱 可能 取 頭前 爾 ， 若是 音節 較 短 ， 咱 可能 就 直接講 。
﹡ 「 生 酮 食食 」 就是 食 比較 較濟的 油 ， 油脂 較濟的
食物 ， 普通時仔 咱 定定 食 的 飯 、 麵 這款 物件 ，
這種 澱粉 類 的 ， 基本上 是無 食 ， 抑是 食 足少 ，
嘛愛 看人 ， 袂當 傷過頭 、 傷 長久 攏 按呢 ， 袂使 逐家
攏咧 做 ， 咱 就 綴咧 做 。

2 . 華語 ： 油脂 豐富 ， 入口 即 化
臺語 ： 油水 飽滇 ， 食 – 落 就 溶 – 去
iû-tsuí pá-tīnn , tsia̍h – lo̍h tō iûnn – khì
﹡ 咱 咧 講 這種 「 油 」 ， 當然 有人 單純 講 「 油 」 ， 這 嘛是 一種 會當 考慮 的 方式 。
但是 普通時 講 「 油脂 」 ， 抑是 講 「 油水 」 ， 這 嘛是 攏會使 講的 ，
所以 「 飽滇 的 油水 」 的 「 油水 」 ， 就是 「 油脂 」 。

3 . 華語 ： 大魚大肉
臺語 ： 魚肉肉 誠 腥臊
hî-bah-bah tsiânn tshenn / tshinn-tshau
﹡ 咱 是 咧 講 「 足濟 啥物貨 」 ， 當然 欲 強調 有較 譀古 的 形容 ， 你 欲 講 「 大魚大肉 」 嘛是 聽有 。
但是 咱 有 另外 一種 講法 ， 就是 「 魚肉肉 」 ， 誠 古錐 的 講法 。
例 ： 你 今仔日 食甲 「 魚肉肉 」 呢 ！ 才閣 加一 个 形容 講 「 誠 腥臊 」 。
其實 「 魚肉肉 」 嘛是 等於 講 「 足 腥臊 」 的意思 矣 ， 伊 本身 就會當 表示 ，
閣 加一 个 「 誠 腥臊 」 ， 閣較 「 腥臊 」 的 感覺 。
﹡ 「 腥臊 tshenn / tshinn-tshau 」 彼字 「 腥 」 ， 嘛是 有 一个 音 叫 「 tshènn 」 ， 某 一種 草仔 ，
「 腥 tshènn 」 味 足 重 ， 就是 表示 食物 特有 的 彼款 味 。 這个 字 就是 有 tshenn 佮 tshènn ，
《 教典 》 是 寫做 替代 用字 ， 用 這款 方式 寫 較 好了 解 。

4 . 華語 ： 冒 得 滿 臉 痘 痘
臺語 ： 生甲 規面 全 𤶃仔
senn / sinn kah kui-bīn tsuân thiāu-á
﹡ 「 𤶃仔 」 一般 較有 膿 ， 袂使 擠 ， 擠 lueh 會 有 一巡 一巡 一空 一空 。 「 疔仔 」 較 細粒 。

5 . 華語 ： 兒童 癲 癇
臺語 ： 囡仔 起 羊眩
gín-á khí iûnn-hîn
﹡ 「 起 啥物 啥物 」 ， 起 壁 接一 个 病 的 名 ， 攏會 當 按呢 用 。
例 ： 囡仔 「 起凊瘼 ( tshìn-mooh ) 」 ，
大人 「 起番 顛 ( huan-tian ) 」 。
無一定 是 病 ， 是 一種 症頭 ， 某 一種 狀況 按呢 。

二 、 講予 你 知 ： 巧巧 仔 食 健康 瘦
◎ 減肥 話題 講袂煞
有真濟 人講 「 減肥 」 這件代誌 ， 是 全民 運動 ， 閣 真正是 按呢 。
＊ 健康 署 調查 ： 超重 佮 大箍的 ， 佔 45 % ， 亞洲 第一
根據 健康 署 的 調查 ， 確實 無毋著 ， 咱 臺灣人 超重 佮 大箍的 ， 「 大箍 」 就是
比 「 超重 」 閣較 重 ， 有 佔 45 % 遮濟 ， 會使 講是 亞洲 第一名 。
＊ 十 大 死因 有 七項 佮 大箍 相關
2016 年 的 十 大 死因 內面 ， 竟然 有 七項 佮 「 大箍 」 有關係 ， 包括 心臟病 、 心血管 病 、 糖尿病 、
高血壓 等等 ， 攏 講 佮 「 大箍 」 有關係 。

＊ 國家 經濟 佮 勞動力 損失
所以 有人 講 「 大箍 」 誠 嚴重 ， 對 國家 的 經濟 佮 勞動力 ， 攏是 真大 的 損失 。 敢有 真正 遮 嚴重 ？
佮 「 大箍 」 、 「 無大 箍 」 咱 閣會當 討論 ，
但是 ， 佮 身體 油脂 是毋是 足濟 ， 這 可能 是 足 大的 關係 。
＊ 個人 無 自信 ， 有心 理 問題
因為 這馬 真濟 人 ， 規个 社會 對 「 大箍 」 有淡薄仔 歧視 ，
所以 大箍的 人 ， 通常 會 感覺 家己 無 自信 ， 有 心理的 問題 ， 這 攏是 咱 逐家 會當 討論 的 。

◎ 減肥 方法 百百款
咱 莫講 「 減肥 」 ， 咱 來講 「 減 油 」 ， 愛 按怎 共 身體 的 油 減 落去 ， 減 油 的 方法 百百款 。
＊ 網路 的 撇步 有的 無 根據
咱 定定 會 聽著 網路 頂懸 有 啥物 撇步 ， 逐家 隨 聽著 ， 馬上 就 提來 用 。
但是 咱 知影 網路 頂懸的 撇步 ， 有的 無 根據 。
＊ 單 方 羊 豆仔 花 ： 通 安神 ， 無 治病 效果
最近 誠衝 的 ， 是 一種 花 ， 號做 「 羊 豆仔 花 」 ， 網路 頂懸 講 這種 花 ， 會當 減 三 懸 ，
予 你的 血壓 懸 、 血油 懸 、 血糖 懸 ， 攏會 當 有效 果 。
但是 根據 調查 ， 其實 「 羊 豆仔 花 」 ， 伊 的 卵白質 是 有較 懸 無毋著 ， 伊 是 會當 安神 而已 ，
並無 治病 的 效果 。

＊ 漢藥 焐燒包 ： 佇 中國 搶市 、 風謗 消 體 油
最近 佇 中國 非常 搶市 ， 一種 漢藥 包 ， 焐燒包 ， 聽講 按呢 焐燒 焐燒 了後 ，
予 你的 經 絡 攏會 當 通 ， 風謗 講 會當 消 體 油 。 敢是 真的 呢 ？ 這 嘛是 無 經過 調查 。
＊ Khé-tòng 食 si̍t 「 生 酮 食食 」 ： 治 囡仔人 起 羊眩
這馬 嘛 足 衝 的 食食 方式 ， 是 對 美國 傳 過來 的 ， 這號 做 Khé-tòng 食 si̍t 「 生 酮 食食 」 ， 就是 叫 你
愛食 較濟的 油 ， 愛食 較濟的 卵白質 ， 但是 碳 水 化合 物 愛食 較少 的 ， 講 按呢 會當 予 你 減 油 。
這種 食食 的 方式 ， 佇 古早 ， 是 咧 治療 囡仔人 起 羊眩 。 但是 講著 「 減肥 」 、 「 減 油 」 ，
逐家 啥物 攏會 當 提來 試 。

◎ 健康 比 減肥 重要
佇 遮 愛 予 逐家 一个 觀念 ， 咱 講 「 減肥 」 其實 是 為著 健康 。
＊ Puff 族 ： 體 油 超過 標準 、 筋肉 量 少
一个人 看起來 大箍 ， 佮 伊 健康 無 健康 ， 無 足 直接 的 關係 。
有真濟 人 ， 伊 的 漢草 看起來 誠 標準 ， 各種 的 指標 嘛 攏 非常 標準 ， 但是 有 可能
伊 的 體 油 超過 標準 ， 伊 的 筋肉 量 足少 的 ， 按呢 就算 是無 健康 。
這種 的 就 號做 「 Puff 族 」 ， Puff 族 就是 規个 攏是 油 。
＊ 改善 食食 ( si̍t ) 佮 運動 ： 生 筋肉 、 練 氣力
若是 拄著 這款的 問題 ， 伊 愛做 的 工課 就是 愛 改善 伊 的 食食 佮 運動 ，
沓沓仔 改變 伊 的 食食 慣勢 ， 沓沓仔 運動 ， 按呢 會當 予 閣 較濟的 筋肉 走出來 了後 ，
才閣 共 筋肉 的 擋頭 練 予 較 足 ， 咱的 身體 較 無 負擔 。

◎ 減肥 的 功課
＊ 請教 醫生 抑 營養師
愛 去 請教 醫生 猶閣有 營養師 ， 咱 每一个 人 無仝款 的 情形 ， 欲按怎 減肥 ？
＊ 各人 各樣 ， 減肥 方式 無的確 合家 己
因為 各人 各樣 ， 減肥 減 油 的 方式 攏無仝款 ， 這个 人 適合 的 ， 無一定 就 適合 你 。
＊ 愛做 功課 ， 毋通 綴人喙尾
咱 愛 先 做 功課 ， 毋通 人 按怎講 ， 咱 就 綴 人 的 喙尾 咧 做 。
＊ 減食 – 寡 ， 加 振動
講到 尾 ， 咱 知影 按怎 是 會當 減 油 上好的 辦法 ， 「 減食 加 振動 」 ， 這 絕對 是無 毋著 的 。

◎ 語詞
． 肥朒朒 puî-tsut-tsut ： 用 「 減 油 」 的 觀念 來講 ， 無一定 愛 外型 「 肥朒朒 」 才 需要 減 油 ，
有 足濟 看起來 瘦瘦 ， 其實 伊 體內 的 體 油 誠 懸 ， 嘛有 ， 無一定 外表 看起來 大箍 。
． 油肭肭 iû-leh-leh
． 油 漉漉 iû-lok-lok

． 搶市 tshiúnn-tshī ： 若是 看著 啥物 祕方 也好 ， 有 啥物 流傳 的 藥方 ， 逐家 就會 搶 欲 去 買 ，
抑是 講 搶 欲 試用 看覓 。
賣 了 真好 ， 會當 講 「 你 這馬 出 這个 產品 誠 搶市 ！ 」
． 風謗 hong-pòng ： 咱 進前 有 講過 「 風聲謗影 」 ， 差不多 這種 意思 ， 閣較 親像 滾絞 一个 風潮 ，
就是 「 逐家 攏 講 按怎 按怎 ， 可能 有 彼个 效果 ， 有 小可 較 膨風 ， 抑是 小可 講了 較 無一定
遐 實在 ， 彼款 的 攏會 當 講 「 風謗 」 。
﹡ 「 風聲謗影 」 會當 參考 2018 . 8 . 9 《 臺語 講 世事 》 ： 臺語 火星文 22 ： 32
《 教典 》 用 「 嗙 」 字 。

． 卵白質 nn̄g-pe̍h-tsit ： 是 「 卵 nn̄g 」 白 質 ， 毋是 「 蛋 tàn 」 ， 因為 「 蛋 」 咱 口語 無咧 講 。
． 藥方 io̍h-hng
． 筋肉 kin / kun-bah ： 體 油 佮 筋肉 的 比例 ， 咱 希望 筋肉 會當 較濟 咧 ， 體 油 較少 咧 ， 按呢 才 健康 。
華語 講做 『 肌肉 』 ， 英語 『 muscle 』 。
． 體 油 thé-iû
． 血油 hueh / huih-iû ： 這 嘛是 誠 要緊 ， 愛 注意 體 油 佮 血油 ， 佮 外型 無關係 。
． 綴喙尾 tuè / tè-tshuì-bué / bé ： 咱 愛 注意 家己 的 情形 ， 愛 問 專家 的 意見 ， 毋通 綴喙尾 ， 就是
人 按怎講 ， 你 嘛 綴咧 按呢 講 ， 或者是 按呢 做 。

三 、 看戲 齣 ( hì-tshut ) 講臺 語
◎ 食人 一口 ， 還人 一斗 。
Tsia̍h lâng tsi̍t-kháu , hîng lâng tsi̍t-táu .
食人 一口 ， 毋是 還人 一喙 ， 有當時仔 是 為著 鬥句 ， 唸 起來 、 聽起來 較 順 。
﹡ 可能 你 有 得著 啥物人 ， 伊 幫贊 你 啥物 ， 抑是 講 有 予 你 啥物貨 ， 雖然 可能 干焦 一屑屑仔 爾 ，
無 講 蓋濟 ， 毋過 回報 ， 愛 回報 較濟 ， 意思 是 感謝 人 的 幫贊 ， 報恩 、 回報 。 都 算 人
干焦 淡薄仔 ， 你 嘛 應該 愛 滿滿 的 感恩 ， 去 共 答謝 ， 這 算是 做人 的 態度 。

◎ 人情世事 若 陪 透透 ， 時到 就 無 鼎 佮 無 灶 。
Jîn-tsîng sè-sū nā puê thàu-thàu , sî-kàu tō bô tiánn kap bô tsàu .
一般 講 佮 人 交陪 ， 進前 有 講過 「 交陪 、 盤撋 」 ， 這馬 這 嘛是 講 「 交陪 、 盤撋 」 。
﹡ 人情世事 ， 免不了 愛 交陪 ， 毋過 你 若 啥物人 、 逐項 代誌 ， 你 攏欲 陪 透透 ，
「 透透 」 就是 啥物 攏欲 愛 幫助 著 ， 抑是 無一定 是 幫助 ， 有 可能 是 有人 請 你 一頓 ， 你 嘛欲
請人 一兩 頓 ，
抑是 人 送 你 啥物貨 ， 你 欲 加 送人 啥物貨 ， 彼 攏是 「 交陪 」 。
﹡ 意思 是講 你 若 傷過頭 的時陣 ， 到時 有 可能 連 鼎 連 灶 攏無矣 ， 攏 空 矣 ， 兩手 空空 ，
就是 愛 逐家 量 家己 的 能力 ， 愛 節力 ， 看 家己 的 橐袋仔 有 深 無 ， 才來 處理 。

◎ 明知影 伊 咧 tshiūnn 你的 後跤 ， 閣 佮 伊講 和 。
Bîng tsai-iánn i the tshiūnn lí ê āu-kha , koh kap I kóng-hô .
「 tshiūnn 後跤 」 就是 華語 講的 『 扯 後腿 』 。 「 搝後跤 」 是 直接 對 華文 去 翻 的 。

2018 . 10 . 18 《 臺語 講 世事 》 ： 網 紅 現象
． 划 棑仔 kò-pâi-á
． 盤撋 puânn-nuá
． 死體 sí-thé ： 咱 臺語 的 講法 ， 毋是 「 屍體 si-thé 」 。

一 、 看 新聞 講臺 語 ：
＊ 翻譯
1 . 華語 ： 網 紅
臺語 ：
． 網路 紅人 bāng-lōo-âng-lâng ： 佇咧 網路 頂懸 足 紅的 人 。
． 網 紅 bāng-âng ： 其實 是 中國 彼爿 來 的 ， 佇 網路 已經 講甲 不止仔 慣勢 矣 ， 這个 人 足 紅 ，
咱 嘛是 有 咧 講 。
． 網 衝 bāng-tshìng ： 比 紅 閣較 「 衝 tshìng 」 ， 先 紅 了後 ， 規个 衝起 來 。
． 網 星 bāng-tshenn / tshinn ： 就 敢若 講 「 歌星 」 、 「 影星 」 這款的 意思 ，
就是 一个 網路 的 明星 。
慧 盈 老師 ： 網 紅 衝起 來 ， 衝起 天頂 變 網 星 。

2 . 華語 ： 長 相 甜 美 ， 穿著 華麗
臺語 ： 生了 古錐 ， 穿插 hóng-hóng
senn / sinn liáu kóo-tsui , tshīng-tshah hóng-hóng
﹡ 因為 有的 形容詞 ， 無仝 語言 之間 ， 實在 足歹 講完 全意 思 仝款 來 處理 。
通常 咱 會 講 查某囡仔 ， 抑是 啥物人 ， 生了 古錐 古錐 ， 就是 『 甜 美 』 ，
毋是 完全 等於 仝 意思 ， 算做 咱 會 去 形容 這款 人 ， 可能 會當 用 「 古錐 」 這種 講法 。
敢 會使講 「 伊 生了 甜甜 」 ？ 若是 欲 講 彼 的 形 「 足 甜 」 的 形 ，
咱 若 來 共 提倡 用 予 慣勢 ， 可能 嘛會使 。 「 伊 生做 甜甜 甜 」 可能 嘛是 會使 。
﹡ 『 穿著 』 就是 「 穿插 tshīng-tshah 」 。
『 華麗 』 就是 「 hóng-hóng 」 ， 毋是 「 放放 hòng-hòng 」 。
「 hóng 」 咱 一般 口語 有 咧 講 「 看 hóng 的 」 ， 意思 是講 「 看媠 的 」 。
所以 「 hóng 」 算做 「 媠 」 的意思 ， 「 足好 看 的 」 、 「 非常 好看 」 。
這 兩 字 「 hóng-hóng 」 ， 親像 咱 拄才 講 「 伊 生了 古錐 古錐 」 、 「 伊 生了 甜甜 」 ，
咱 會 講 兩 擺 ， 就是 有 彼个 款 。 咱 臺語 定定 有的 ， 兩 字 共 疊 鬥陣 ， 講 兩 遍 的 效果 。
所以 咱 會 講 「 穿插 hóng-hóng 」 ， 抑是 「 身穿 hóng-hóng 」 。

3 . 華語 ： 預計 能 帶來 50 億 的 商機
臺語 ： 生理面 拍算 有 五十 億 通做
Sing-lí-bīn phah-sǹg ū gōo-tsa̍p ik thang tsò / tsuè .
﹡ 『 預計 』 就是 「 拍算 按怎 按怎 」 。
﹡ 「 做生理 」 就是講 「 有 生理 通做 」 ， 會當 帶來 50 億 的 收入 ， 咱 用 做生理 的 觀念 ，
所以 講 「 生理面 有 啥物貨 通做 」 ， 「 有 偌濟 通做 」 。 就是講 生理 做 50 億 ， 無一定 趁 50 億 ，
成本 愛 扣掉 矣 。

4 . 華語 ： 固定 的 客戶 群體
臺語 ： 老 主顧
lāu-tsú-kòo
﹡ 『 客戶 群體 』 意思 是 足濟 人 ， 一大陣 ， 規陣 的 客戶 。 「 老 主顧 」 嘛無 可能 干焦 一个 啊 ，
你 若干 焦 靠 一个 老 主顧 ， 敢會 活 的 ？
一般 攏會 一陣人 ， 咱 若講 「 老 主顧 」 就 已經 代表 「 一陣人 」 矣 。

5 . 華語 ： 捏 小籠包 ， 大 啖 美食
臺語 ： 捏 包仔囝 ， 食 好料
liap pau-á-kiánn , tsia̍h hó-liāu
﹡ 一般人 猶是 慣勢 講 『 小籠包 』 ， 伊 就是 對 華語 來 的 ， 華語 的 講法 ， 咱 就 直接講 。
毋過 你 若講 硬欲 翻 ， 咱 會當 試 翻 看覓 ， 共伊 翻做 「 包仔囝 」 ， 意思 是 細粒 的 包仔 ，
因為 這種 物件 是 相對的 ， 咱 一般 咧 講的 包仔 ， 咱 固定 的 印象 ， 就是 差不多 遐 大粒 ，
結果 伊 按呢 爾 。
﹡ 主要 是 動詞 ， 是 用 「 捏 liap 」 的 ， 通常 就是 用 指頭仔 ， 可能 你 欲 共 啥物款 的 物件 ，
變做 啥物款 的 物件 ， 伊 彼个 形體 會 改變 ， 用 指頭仔 去 處理 。
「 共 囡仔 捏 予 大漢 」 ， 嘛 捌 有人 按呢 講 ， 意思 就是講 你 欲 共 調整 做 按怎 ， 抑是 成做 按怎 。
﹡ 『 大 啖 美食 』 ， 咱 一般 就 講 「 食 好料 」 、 「 食 腥臊 」 這款 講法 按呢就 會使 矣 。

二 、 講予 你 知 ： 網 紅 現象
啥物 是 「 網 紅 」 ？ 對 這 兩 字 直接 來講 ， 就是 佇咧 網路 頂懸 足 紅的 人 ， 這 就是 「 網 紅 」 的意思 ，
但是 到底 是 咧 紅 啥物貨 ？ 到底 是按怎 紅 起來 ？
◎ 網路 紅人 知 偌濟
網路 佇 世界上 做為 一个 媒體 ， 發展 的 歷史 是按怎 ？
＊ TIME 年度 風雲人物 ： You
佇 美國 足有 名 的 雜誌 《 TIME 》 ， 就是 《 時代 雜誌 》 ， 每 一年 《 TIME 》 雜誌 攏會 發表 一个
「 年度 風雲人物 」 ， 看 彼年 啥物人 上 衝 。
佇 2006 年 的時陣 ， 怹 發表 的 「 年度 風雲人物 」 ， 「 人物 」 應該 是 一个 「 人 」 ，
但是 怹 彼年 發表 的 是 「 一臺 電腦 」 ！ 「 電腦 為啥物 是 風雲人物 」 ？ 這臺 電腦 頂懸 ，
就 寫 一个 字 「 You 」 ， 就是 「 你 」 的意思 。 對 彼年 開始 ， 伊 就是 共 逐家 講 ， 這馬 開始 ，
每一个 人 攏是 風雲人物 。
＊ 「 家己 就是 媒體 」 的 時代
對 彼年 開始 ， 咱 正式 入來 「 家己 就是 媒體 」 的 時代 。
以前 媒體 就是 愛 透過 電視 、 報紙 等等 ， 這馬 ， 只要 有 網路 的 所在 ， 只要 你 有 戶頭 ， 你 都會 當
發 布 你 家己 的 消息 、 新聞 、 你的 作品 ， 彼 就 號做 「 自 媒體 」 。
＊ 對 Blog 到 社群 網站
咱 臺灣 拄開始 是 Blog ， 寫做 漢字 ， 就是 「 部落 格 」 ， 閣來 咱 就 看著 這馬 上 衝 的 「 面冊 」 ，
抑是 Line ， 抑是 這馬 干焦 看相 片 等等 Instagram ， 這 都 號做 「 社群 網站 」 。
佇 這寡 平臺 頂懸 ， 只要 你 有 戶頭 ， 你 都會 當 講 你 欲 講的 代誌 ， 這 都 號做 「 自 媒體 」 。
佇 網路 按怎 做 一个 媒體 的 發展 歷史 。
.
◎ 網 紅 到底 是 咧 「 紅 」 按怎 ？
＊ 英文 Internet Celebrity
「 網 紅 」 這个 詞 基本上 是 對中 國 傳 過來 的 ， 英文 號做 Internet Celebrity ，
＂ Celebrity ＂ 就是 「 佇 網路 頂懸 有名 的 人 」 的意思 。
＊ 佇 網路 頂面 引起 討論 ： 划 ( kò ) 棑仔 兄
是按怎 佇 網路 頂懸 開始 有名 咧 ？ 有 各種 的 方式 ， 一種 上濟 的 ， 只要 佇 網路 頂懸 引起 討論 ，
譬如 講 伊 的 外表 ， 抑是 伊 的 才華 ， 抑是 講 一个 事件 ， 嘛有 可能 予 你 佇咧 網路 頂 引起 討論 。
會記得 前一站仔 ， 有 一个 划 棑仔 ( kò pâi-á ) 兄 ， 伊 就是 佇 風颱 的時陣 ，
記者 問 伊 一个 問題 ， 問 伊講 風颱 的時陣 ， 欲創啥 ？
伊 都 講 ： 風颱 的時陣 ， 當然 就是 愛 按怎 按怎 ， 這句話 講出來 ， 隨 變甲 足有 名 ， 逐家 攏咧 討論
這个 人 突然間 變做 是 一个 網路 頂懸的 紅人 就著 矣 。
這 是 一種 。
＊ 職業 經營
閣有 一種 ， 就是 直接 共伊 當做 是 一个 職業 咧 經營 。
譬如 講 伊 定期 發表 伊 的 作品 ， 佮 伊 的 粉絲 盤撋 ( puânn-nuá ) ，
甚至 伊 有 足濟 會當 趁錢 的 機制 ， 譬如 講 廣告 等等 。 這 嘛是 一種 的 「 網 紅 」 。
＊ 拍片 、 盤撋 ， 粒積 人氣 、 拚 點 閱 率

◎ 臺灣 上大 影音 平臺 YouTube
佇 YouTube 發表 作品 的 人 ， 號做 YouTuber 。
＊ 欲 出名 著 開 頻道
佇 遮 毋但 會當 看 別人 的 作品 ， 你 若 願意 ， 嘛會 當開 一个 頻道 ， 來 發表 你的 作品 。
＊ 平均 逐人 逐 禮拜 看 16 . 4 點鐘
有 一个 統計 講 咱 臺灣 這馬 ， 平均 逐人 逐 禮拜 看 YouTube 是 偌久 ？
是 16 . 4 小時 ， 牢著 的 人 是非 常 的 濟 。
＊ 黃金 創作者 ： 注文 人數 超過 百萬
頂懸 做 作品 的 人 「 黃金 創作者 」 ， 就是 咱 講的 YouTuber 。
注文 亻 因 作品 的 人 ， 竟然 人數 攏會 超過 100 萬人 。
＊ 對 消費者 的 影響 驚死人
所以 講 in 的 影響力 非常 的 大 ， 對 一寡 消費者 的 影響力 驚死人 。

◎ 網 紅的 社會 責任
＊ 有 影響力 ， 知名度
既然 遮爾濟 的 網 紅 ， 遮爾仔 有名 ， in 又閣 有 影響力 、 知名度 ， 亻 因 的 社會 責任 是 啥物 咧 ？
＊ 激五仁 超過 道德 界線
這馬 有真濟 YouTuber ， 為著 欲 唌人 的 目睭 ， 搝 人 的 目睭 ， 會 做 真濟 作品 ， 有當時仔
會 感覺 講是 毋是 激五仁 已經 超過 道德的 界線 。
逐家 會 感覺 講 按呢 敢好 ？ 這 是 一个 問題 。
＊ 成做 媒體 主流 ， 受 眾 愛 有 讀 捌 能力
因為 這馬 自 媒體 ， 無親像 以早 的 媒體 ， 猶閣會 有人 來看 ， 有人 來 做 調查 以後 才來 發 布 ，
但是 這馬 伊 家己做 矣 ， 所以 咱 逐家 做 一个 受 眾 ， 咱 家己 愛 有 讀 捌 的 能力 ， 毋通 人講 啥 ，
你 就 相信 啥 。
＊ 對 民主 政治的 影響
上重要 的 一件 ， 一寡 網 紅 若是 欲 行入來 做 政治人物 ， 雖然講 亻 因 有 知名度 ， 有 發聲 的 能力 ，
但是 in 對 一寡 人文 素質 等等 ， 亻 因 的 X 度 敢有 夠 ？ 敢有 夠格 來 做 政治人物 ？
這 嘛是 咱 逐家 愛 注意 的 。

◎ 語詞
． 注文 tsù-bûn ： 這 是 日語 來 的 ， 一般來講 ， 你 講 共 訂 ， 共 買 ， 這 攏會 當 講 「 注文 」 。
伊 猶未 做好 進前 ， 我 先 講 我 欲 買 ， 無一定 是 這个 意思 ， 你 欲 去 訂 、 去 買 的 動作 ，
這个 物件 已經 做好 了後 ， 我 欲 用 買 的 ， 嘛會當 講 「 注文 」 。
． 划 棑仔 kò-pâi-á ： （ 《 教典 》 竹棑 ： 竹 筏 、 竹排 。 ） 愛 看 伊 划 佗一 種 ， 若是 一般的 船 ，
船 的 形體 ， 彼是 一種 ， 另外 一種 就是 親像 講 「 竹棑仔 」 彼種 。
若是 『 泛舟 』 的 『 橡 皮 艇 』 的 物件 ， 可能 較 接近 進前 古早 原住民 咧 「 划 kò 」 的 彼種
「 艋舺 Bang-kah 」 獨 木 舟 彼 型 。
（ 註 ） 據 說 ， 臺灣 原住民 平埔族 （ 凱達格蘭 族 ） 的 獨 木 舟 叫做 “ vanka ” 。
當然 嘛無 仝 ， 毋過 較 接近 彼 啦 。
毋過 有時仔 翻譯 的 物件 ， 伊 會用 一个 總 類 的 概念 去 講 ， 親像 講 較 老輩 的 ，
日本時代 的 前輩 ， 先輩 ， 伊 可能 會 講 「 划 ボ ー ト 」 ， 這 嘛是 一種 觀念 。
後擺 咱 欲 共 一種 物件 分類 分 較 詳細 ， 咱 逐家 來 鬥 想 。
． 人氣 jîn-khì ： 這 嘛是 日本 詞 ， 一般來講 ， 會 講
這个 人人 氣 真好 ， 抑是 人氣 真 懸 ， 表示 足 受 歡迎 ， 誠 有人緣 ， 抑是 誠 有人望 。
袂當 講 「 人氣 lâng-khì 」 。
． 點 閱 率 tiám-ua̍t-lu̍t
． 點 閱 數 tiám-ua̍t-sòo ： 就是 你 點 幾擺 。
． 激五仁 kik-ngóo-jîn / lîn ：
這馬 真濟 網 紅 攏會 「 激五仁 」 ， 予 逐家歡喜 ， 激 一寡 笑詼 。
這个 「 激五仁 」 的意思 ， 咱 一般 咧 用 可能 是 這个 人 ， 有時仔 可能 是講 伊 蓋 𠢕 講笑詼 ，
有時仔 可能 是講 伊 的 行動 、 作法 、 處理 代誌 ， 予 咱 感覺 嘛是 會 愛笑 ，
這種 的 攏會 當 講 「 激五仁 」 。
「 五仁 」 敢是 咱 咧 食 月餅 內面 的 五仁 ？
塗豆 、 麻仔 、 杏仁 、 瓜仔 仁 ， 敢是 這个 「 五仁 」 ？
「 本來 無啥貨 的 物件 ， 你 欲 共 創 予 予人 會 注意 ， 其實 伊 有 足 大的 效果 。 」
以上 是 咱 阿 惠 老 師的 解說 。
這馬 為啥物 講 「 激五仁 」 ， 其實 逐家 攏 已經 毋知影 矣 。
． 輿論 û / î-lūn
． 變猴弄 pìnn-kâu-lāng ： （ 舉例 略 ）
應該 是 普通時 袂做 的 代誌 ， 但是 你 刁工 做 一寡 啥物貨 ， 欲 製作 某 一種 效果 。
． 死體 sí-thé ： 咱 臺語 的 講法 ， 毋是 「 屍體 si-thé 」 。

三 、 看戲 齣 ( hì-tshut ) 講臺 語
◎ 查埔 欲 食 望 人 請 ，
Tsa-poo beh tsia̍h bāng lâng tshiánn ,
查某 欲 食 望 生囝 。
tsa-bóo beh tsia̍h bāng senn-kiánn .
古早 的 觀念 ， 過去 的 社會 ， 算做 逐家 無 遐爾 簡單 會當 食 好料 、 食 魚魚肉肉 的 物件 ，
所以 有 這款的 俗語 。
愛 有人 請 ， 你 才有 法度 食 好料 ， 查某 閣較 可憐 ， 愛 生囝 才有 法度 補 ， 這 真正是 過去
對 咱 查某囡仔 、 查某人 較 無公平 。
這馬 網路 紅人 的 現象 ， 網 衝 ， 這 就是 一个 足 無仝款 的 時代 ，
欲 食 ， 家己 欱 ( hap ) ， 毋免 望 人 按怎 。

◎ 補胎 較贏 做月內 。
Póo-thai khah iânn tsò / tsuè-gue̍h / ge̍h-lāi .
補胎 就是 生 進前 ， 有身 這段 時間 ， 愛 好好仔 補胎 、 安胎 。
「 xx 較贏 xx 」 就是 頭前 彼个 較重 要 ， 「 較贏 啥物 」 ， 所以 是
「 補胎 」 較重 要 。
「 愛著較慘死 」 就是 「 愛著 」 較慘 ， 比 死 閣較 慘 。

◎ 各人 洗米 ， 各人 落鼎 ，
Kok-lâng sé-bí , kok-lâng lo̍h-tiánn ,
就 袂 有 長短跤話 。
tō / tiō bē / buē ū tn̂g-té / tér-kha-uē .
「 長短跤話 」 是 過去 的 一个 故事 ， 咱 進前 嘛 已經 講過 。
長短跤話 是 啥物款 的 話 ？
可能 是 「 尻川後話 」 ， 抑是 一寡 「 閒仔話 ( îng-á-uē ) 」 。
所以 咱 若 各人 洗米 ， 各人 落鼎 ， 就 無底代 ， 意思 是無 仝口灶 ， 就 袂 有 長短跤話 。
啊 若 鬥陣 洗米 ， 鬥陣 落鼎 ， 就是講 你 哪會 加 食 我 一喙 ？ 有 可能 較有 糾紛 ( kiù-hun ) 。

2018 . 10 . 25 《 臺語 講 世事 》 ： 日常 的 轉型 正義
一 、 看 新聞 講臺 語 ：
＊ 翻譯
1 . 華語 ： 朝野 高度 重視
臺語 ： 朝野 攏共 看真 重
tiâu-iá lóng kā khuànn tsin tāng
﹡ 「 朝野 」 算是 簡 縮 的 講法 ， 「 在朝 的 」 、 「 在野 的 」 。
﹡ 「 共 看真 重 」 ： 共 xxxx 看真 重 ， 中央 省略 。 這个 句型 愛 共 抾 轉來 用 。

2 . 華語 ： 相 互 仇恨
臺語 ： 相 抾恨
sio-khioh-hīn / hūn
﹡ 抾 khioh ： 遮 一个 ， 遐 一个 ， 共 累積 ， 共 記起來 。
通常 毋是 干焦 一件 代誌 ， 一个 啥物 物件 爾 ， 愛 抾抾咧 ， 抾 鬥陣 ， 猶閣 記起來 ， 是 複數 的 。
﹡ 『 互相 』 就是 「 相 ( sio ) 按怎 」 。 比如講 ：
相意愛 ， 就是 你 愛 我 ， 我 愛 你 ， 互相 ， 相 支持 、 相伨 、 相 怨慼 ，
「 相 sio 」 就是 兩个人 互相 的意思 。
「 相 」 嘛是 有 另外 一个 音 叫做 「 sann 」 ， 所以 講
相 ( sann ) 抾恨 、 相 ( sann ) 意愛 、 相 ( sann ) 怨慼 。

3 . 華語 ： 牽 動 敏感 神經
臺語 ： 一下 起 慌狂
tsi̍t-ē khí-hong-kông
﹡ 主要 是 咱 愛 看 伊 彼个 原文 ， 因為 有時仔 ， 咱 所謂 的 翻譯 ， 抑是 講 ，
欲 共 轉做 另外 一个 語言 欲按怎 講的 時陣 ， 毋是 干焦 講 這句 ， 咱 愛 看 前後 ，
有 可能 是 幾若 句 ， 做伙來 處理 。
所以 事實上 ， 若是 欲閣 較 清楚 ， 應該 共 前後 句 show 出來 ， 毋過 傷 長 ， 若是 規个 按呢 講 ，
啥物代誌 予 啥物人 、 單位 ， 一下 起 慌狂 ， 就是 予 伊 感覺 「 足 緊張 、 足 按怎 」 的 情緒 ，
( 當然 是 較 無好 的 ) 。
若欲 較 完整 ， 幾若 句 愛 相連紲 處理 。
應該 講 『 牽 動 敏感 神經 』 伊 的 效果 是 「 一下 起 慌狂 」 。
﹡ 慌狂 hong-kông ： 形容 彼種 緊急 、 緊張 的 情緒 。
毋知 欲按怎 才 好 ， 這聲 欲按怎 才 好 ？ 就是 慌狂 的意思 。

4 . 華語 ： 澄清 沒 有 要 製造 對立
臺語 ： pué-huē / pé-hē 講 無欲 做對頭
pué-huē / pé-hē kóng bô beh tsò / tsuè-tuì-thâu
註 ： 《 臺文 華文 線頂 辭典 》 掰會 pué-huē ： 解釋 誤會 、 說明 。
﹡ 『 澄清 』 會當 講 欲 共人 解說 啥 的意思 ， 咱 有 一个 詞 叫做 pué-huē ， 另外 一个 腔 是 pé-hē 。
欲 共 啥物人 pué-huē ， 就是 表示 你 欲 共伊 解說 啥 ？ 而且 可能 用 足濟 方式 ， 欲 去 說明 、 解說 。
慧 盈 老師 ： 譬如 講 「 伊 一直講 我 佮 伊 是 愛人 的 關係 。 我 一直 共 pué-huē 。
豐 惠 老師 ： 這 會使 用 。
﹡ 製造 對立 ： 咱 一般 較 口語 就是講 「 做對頭 」 。
例 句 ： 伊 佇 公司 一直 攏是 我的 「 死對頭 」 。

5 . 華語 ： 模 糊 焦點
臺語 ： 共 焦點 看 霧去
kā tsiau-tiám khuànn bū – khì
﹡ 『 焦點 』 這種 詞 算是 較 現代 較 新的 物件 ， 到底 欲按怎 翻 ？ 有人 主張 愛 對 原文 、 原音 ，
好比 講是 毋是 直接講 「 focus 」 ？ 「 共 focus 看 霧去 」 這 嘛是 一種 方式 。
這馬 這个 方式 是 翻做 華語 的 『 焦點 』 了 ， 咱 直接 讀 伊 的 臺語 文言 音 ， 就是
提 華語 詞 的 漢字 ， 來 讀做 臺語 的 發音 。

這字 白話音 是 「 焦 ta 」 ， 因為 這个 所在 佮 「 焦 ta 」 無關係 ，
所以 袂 去 讀做 「 焦點 ta-tiám 」 ( x )
這 漢字 本來 就有 臺語 音 ， 有 咧 用 白話音 ， 但是 生活 中 無用 「 焦 tsiau 」 這種 文言 音 ，
除非 唸 人 的 名姓 。
（ 這个 詞 ） 拄 講 你 可能 嘛是 聽無 ， 算是 外來語 ， 欲按怎 翻 ？ 是 音譯 ， 抑是 意譯 的 問題 。
咱 若 捷 講 ， 逐家 就會 知影 、 會記得 。
﹡ 『 模 糊 』 意思 是無 清楚 ， 霧霧 ， 咱 會當 講 「 看 霧去 」 。
句型 愛 共 提來 用 「 聽 歪 去 」 、 「 走無去 」 。

二 、 講予 你 知 ： 日常 的 轉型 正義
「 轉型 正義 」 這 四字 ， 雖然 伊 非常 的 嚴肅 ， 有 非常 嚴格 的 定義 ，
但是 咱 佇 日常生活 當中 ， 可能 咱 嘛會 當做 一寡 拍拚 ， 對 咱 家己 「 轉型 正義 」 開始 做起 。
◎ 『 光輝 十月 』 ？
＊ 雙 十 國慶 、 光復 、 蔣介石 誕辰 紀念日
10 月初 十 雙十節 、 10 月 25 臺灣 光復 節 、 10 月 31 蔣介石 誕辰 紀念日 ，
咱 自細漢 攏會 曉 背 ， 因為 這 三工 攏 會當 放假 。
咱 共 詳細 想看覓 ， 這 三工 佮 咱 臺灣 的 關係 ， 到底 是 啥物 ？
「 雙 十 國慶 」 ， 有人 講 彼工 到底 是 啥物 國 的 「 國慶 」 ？ 到底 是毋是 真正 中華民國 的 國慶日 ？
這 真濟 討論 佇咧 。
＊ 徛佇 中國 看臺 灣 的 史 觀
「 光復 」 到底 是 徛佇 啥物人 的 角度 來看 「 光復 」 這 兩 字 ？
當然 咱 知影 講 這 就是 徛佇 中國 看臺 灣 的 歷史 觀 。
＊ 威權 時代 的 政治 策略
蔣介石 誕辰 紀念日 ， 「 蔣介石 」 彼个 時陣 ， 亻 因 咧 造 神 的 運動 。
這 嘛是 威權 時代 的 政治 策略 的 做法 。
＊ 用 特定 的 民族 認同 共 咱 洗腦
規个 『 光輝 十月 』 就是 欲 用 「 特定 的 民族 認同 」 共 咱 洗腦 ， 講 咱 就是 這个 民族 。
這 就是 『 光輝 十月 』 的 效果 。

◎ 歇假 的 調整 ： 佳哉 ， 逐家 有 咧 思考 ， 有 咧 討論 。
＊ 2007 年 ， 《 紀念日 》 修正 草案 ： 廢除 蔣介石 過身 佮 誕辰 紀念日
蔣介石 過身 彼工 佮 出世 彼工 的 紀念日 ， 共伊 廢除 ， 造 神 運動 就 共 停 落來 。
＊ 2017 年 ， 《 勞動基準法 》 修正 ：
光復 節 、 蔣介石 生日 、 「 國父 」 生日 、 行 憲 紀念日 嘛 已經 無 歇睏
雖然 這 是 因為 《 勞動基準法 》 的 修正 ， 可能 佮 轉型 正義 無仝款 ，
但是 真 顯明 這寡 節日 的 代表性 是 欠 共識 。

◎ 真正 屬 臺灣人 的 節日
＊ 臺灣人 的 角度 出發
＊ 值得 紀念 的 歷史 事件
咱 臺灣 的 價值觀 ， 對 咱 臺灣 非常 重要 的 歷史 事件 ， 咱 才來 共 做 紀念 。
＊ 臺灣 本地 的 人物 ： 青年 節 、 教師節 、 醫生 節
3 月 29 青年 節 是 以 中華民國 亻 因 彼个 時陣 革命 的 一寡 青年 ，
有人 講 咱 318 的時陣 ， 日頭花 學生 運動 ， 是毋是 閣較 會當 代表 咱 臺灣 青年 ？
是毋是 以 彼工 來 做 「 青 年節 」 ？
「 教師節 」 這馬 是 以 孔子 的 生日 來 做的 ， 臺灣 嘛有 真濟 教師 ， 是毋是 以 in 的 生日 來 做 教師節 ，
可能 會 較 好勢 。
「 醫生 節 」 是毋是 會當 用 咱 臺灣 非常 重要 的 醫生 來 做 代表 。
＊ 用 歇假 做 轉型 正義 的 第一步

◎ 轉型 正義 的 日常 實踐
除了 歇假 以外 ， 咱 日常 講出 喙 的 一寡 話 ， 嘛會使 做 轉型 正義 。
＊ 「 大陸 、 內地 、 中國 」 意思 差大碼 ( bé )
比如講 ： 你 有 去 「 大陸 」 無 ？
電視 頂懸 ， 你 是毋是 有 去 『 內地 』 ？
咱 愛 講是 「 中國 」 ， 彼 意思 是 差 真大 碼 。
『 內地 』 是 啥物 意思 ？ 除了 伊 是 一个 國家 上 內面 以外 ， 其實 伊 有 權力 「 上 中央 」 的意思 。
你 若 共 中國 講 伊 是 『 內地 』 ， 表示 你 承認 伊 是 你的 權力 的 中心 。
『 內地 』 佮 「 大陸 」 較 無好 的 講法 。
＊ 「 中正路 」 滿四界
咱 規个 臺灣 ， 「 中正 」 滿四界 ， 是毋是 這 嘛愛 改 一下 ？
有的 人講 哪著 改 ？ 咱 都 已經 逐工 咧 講 矣 ， 攏 慣勢慣勢 矣 。
咱 愛 注意 一件 代誌 ， 逐工 講的 物件 ， 會 愈來愈 囥佇 頭殼內 。
＊ 逐工 講 就會 夆 汰 ( hông-thuā )
若是 逐工 講 ， 咱 會 夆 汰去 ， 逐工 共你 影響 ， 逐工 予 你 印象 ，
才會 講 這馬 逐家 攏咧 討論 是毋是 「 中正路 」 愛 共 改 一下 ？
註 ： 《 教典 》 汰 thuā ： 受 到 他人 或 環境 的 影響 而 學習 或 改變 。
＊ 政府 愛 𤆬 ( tshuā ) 頭 ， 民眾 嘛著 實踐
這種 種 ， 政府 愛 𤆬頭 ， 訂 一寡 規則 ， 當然 𤆬頭 進前 ， 咱人 民 嘛會當 對 家己來 做起 。

◎ 語詞 ：
日常生活 當中 ， 咱 開始 做 一寡 改變 ， 對 咱 講的 詞 開始 改變 。
． 誕辰 tān-sîn ： 生日 ， 出世 的 日子 。
這 算 文言 詞 ， 古早 《 臺 日 大 辭典 》 有 收 ， 一般 口語 無咧 用 。
有的 人 感覺 講 就是 偉大 的 人 ， 所以 就是 愛用 ， 敢若 袂輸 講 較懸 層次 的 講法 。
其實 這 是 文言 音 ， 就是 生活 中 無咧 講 。
． 假日 ká-ji̍t / li̍t , 俗 音 kà-ji̍t / li̍t ：
正確 的 講法 應該 是 → 假日 ká-ji̍t / li̍t ， 因為 是 → 歇假 hioh-ká ，
變調 變做 → 「 假 ká 」 日 ， 毋過 逐家 一般人 攏 講 俗 音 。
． 顯明 hián-bîng ： 顯明 知影無 共識 的 節日 ， 咱 就 共 取消 掉 。
這个 代誌 誠 顯明 是按怎 。
． 日頭花 Ji̍t / Li̍t-thâu-hue ：
2014 年 318 的 學運 ， 號做 「 日頭花 運動 」 。
因為 是 共 看做 專有 名詞 ， 所以 咱 羅馬字 第一个 字 母愛 大寫 。
真正 咱 咧 講 彼蕊 花 的時陣 ， 就 毋免 大寫 。
． 林茂生 Lîm Bōo-sing ：
譬如 講 「 教師節 」 ， 咱 就會使 採用 林茂生 先生 的 生日 。
因為 這位 林茂生 博士 是 咱 臺灣 第一个 留 美 的 博士 ， 捌 做過 臺灣大學 文 學院 院長 ，
佇 教育 這方面 ， 毋但 佇 學校 ， 佇 民間 有 創辦 《 民 報 》 ， 佇咧 《 臺灣 府城 教會 報 》
用 羅馬字 寫 足濟 臺語 的 專欄 佮 文章 ， 攏 足 盡力 去 推捒 攑 臺灣 做 主體性 這款 思想 ，
教育界 來講 ， 算 先輩 ( sia̋n-pái ) ， 有真濟 人講 咱 是毋是 用 林茂生 博士 的 生日 ， 應該 誠 適合 。
． 蔣渭水 Tsiúnn Uī-suí ：
講著 「 醫生 節 」 ， 蔣渭水 先生 定定 做 一个 代表 ， 咱 嘛會使 考慮 提 蔣 醫 師的 生日 ，
來 做 一个 紀念 。
咱 若 放假 的 時 ， 會 想著 亻 因 ， 價值觀 就會當 深入 咱的 腦海 當中 。
． 差大碼 tsha-tuā-bé
大陸 、 『 內地 』 、 中國 的意思 差大碼 ， 尤其是 「 國 」 的 觀念 愛 定定 強調 ， 所以
毋通 繼續 用 「 全省 」 這个 講法 。
「 全國 」 愛 講予 慣勢 ， 已經 無 「 省 」 矣 。
． 汰 thuā ： 你 若 一工到暗 講 ， 你的 思想 會 去 予 汰去 。
慧 盈 老師 ： 細漢的時陣 ， 媽媽 會 講 「 這領 衫 全 雪文 泡 ， 你 共 汰汰咧 。 」
「 汰汰咧 」 、 「 汰衫 」 是 這个 字 的 一種 意思 ， 伊 的 原意 是 按呢 無毋著 。
你 若 長久 佇 一種 狀態 ， 抑是 環境 ， 你 就 自然 會 變做 這个 環境 伊 欲 製作 的 一个 性 ，
浸 咧 內面 浸 傷久 ， 算是 予 伊 穢 ( uè / è ) 去 ， 汰去 。
． 澈底 thiat-té / tué ：
這个 用字 ， 有的 人 寫 三點 → 澈 ， 有的 人 寫 徛 雙人 的 → 徹 。
教育部 用 這字 ， 主要 就是講 水 啊 、 溪 啊 足 清 ， 會當 看著 底 。
提來 應用 ， 意思 就是講 「 足 完全 按怎 」 ， 「 全面 按怎 」 。

三 、 看戲 齣 ( hì-tshut ) 講臺 語
◎ 我 嘛 甘願 綴 你 拋輾斗 。
Guá mā kam-guān tuè lí pha-liàn / lìn-tuá .
因為 拋輾斗 這種 動作 ， 其實 是 咱 生活 中 一般人 袂 刁工 去 做 ， 當然 為著 運動 、 啥物 其 它 目的
是 有 可能 ， 愛 誠 軟 ” 食 丘 “ 才 會當 拋輾斗 。
不管 啥物 境遇 、 啥物 處境 ， 攏 甘願 綴 伊 食苦 ， 綴 伊 按怎 攏 無要緊 。
願意 佮 伊 做伙 食苦 彼種 感覺 。 食苦 、 冒險 、 普通時 袂 做的 代誌 。
． 拋輾斗 ： 咱 臺灣 各地 有 足濟 無仝款 的 講法 ， 譬如 講 ， 有的 人講 捙畚斗 ( tshia-pùn-táu ) ，
有的是 佮 這个 詞 的 字面 看起來 差 較濟 ， 反死狗仔 ( píng-sí-káu-á ) ← 臺南 混合 腔

◎ 若 予 伊 發現 ， 代誌 會 袂收煞 。
Nā hōo i huat-hiān , tāi-tsì ē bē siu-suah .
收煞 siu-suah ： 一般 攏 用佇咧 啥物代誌 ， 做到 tueh 欲 有 一个 坎站 。
毋過 佇 劇情 來講 ， 意思 是 「 今 慘 矣 ， 毋知 欲按怎 處理 矣 。 」
你 閣 舞 落去 ， 就 袂收煞 矣 ， 無法度處理 ， 足 傷腦筋 的意思 。

◎ 這个 家 絕對 會起 海湧 的 。
Tsit ê ke tsua̍t-tuì ē khí-hái-íng – ê .
咱 若準 講 「 平波波 的 海面 」 ， 意思 就是 平靜 無代誌 。
起 海湧 ， 就是 足濟 風波 。
這 是 足有 畫面 的 一个 講法 ， 咱 愛 共 抾 轉來 用 。
