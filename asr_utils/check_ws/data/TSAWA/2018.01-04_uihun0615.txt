二空 一八 . 正月. 初四 《 臺語 講 世事 》 ： 古蹟 保存
一 、 看 新聞 講 臺 語 ：
第一條 新聞 ： 高鐵 (J R) 交流 ：
＊ 勤務 人員 處理 緊急 狀況
＊ 商務 列車 的 服務
＊ 互相 交流 管理 方式
註 ： (J R) ， 英語 (#Japan Railways#) ， 是 日本 國有 鐵道

咱 真正 愛 共 高鐵 拍噗仔 ， 想袂到 日本的 (J R) 會 來 咱 臺灣 取經 。
(J R) 是 日本 國鐵 ， 知影 高鐵 是 去 共 新幹線 學習 的 。 in1 的 觀光 列車 ， 無 彼个 捒 物件 的 服務 ， 無咧 賣 燒 的 飲料 ， 無 賣 遐濟 項 物件 。
(J R) 內面 有 各種 語言 的 標示 ， 咱 高鐵 應該 愛 學 in1 這點 ， 咱 高鐵 欲 服務 的 對象 ， 是 啥物款 的 人 ， 講 啥物款 的 語言 ， 應該 愛 親像 在地 遐爾 濟種 語言 ， 上無 ， 嘛愛 共 較 多數 這 幾種 ， 共 文字 顯示 佇 一寡 明顯 的 所在 ， 來 服務 遮的 對象 。 (J R) 講的 可能 是 是 日文 、 英文 、 中文 、 韓文 等等 。
咱 高鐵 應該 愛 有 臺文 、 客文 等等 。

◎ 語詞
． 高鐵\ko1-thih4\ ： 高速 鐵路 ， 簡稱 高鐵 。
． 鐵枝路\thih4-ki1-loo7\
． 架\khue3/khe3\ (v) . (s) . \tshai7\ ：
逃生 ， 愛 共 梯  予 好 \tshai7 hoo7 ho2\ 。
咱 臺語 內底 ， 共 物件 架咧\khue3-leh4/khe3-leh4\ 、 靠咧\kho3-leh4\， 是 囥 的 動作 。
若是 \tshai7\ ， 一般 攏是 講  直直 ， 徛咧 彼種 感覺 。
例 ： 啉酒 愛 𫞼罐的\tshai7-kuan3-e5\ {算罐的}
． 狀況\tshong7-hong2\ ： 有 啥物款 緊急 的 狀況 ， 愛 去 應變 。
． 勤務\khin5-bu7/khun5-bu7\ ： 這个 詞 愛 學 。
． 逃生\to5-sing1/to5-senn1/to5-sinn1\ ： 有 幾若 種 無仝 的 講法 。
揣 生路\senn1-loo7/sinn1-loo7\ 攏有 人講 。

第二條 新聞 ： 搶救 磯永吉 小屋
＊ 低厝仔 無 修補 著賊偷
＊ 磯永吉 培育 蓬萊米
＊ 傳承 臺灣 農業 史
註 ： 有 蓬萊米 之 父 美 稱 的 日籍 農業家 磯永吉 「#Eikichi Iso#」 ，一八 八六 ～ 一九 七二 ，
是 奠基 臺灣 稻米 育種 研究 的 學者 ， 為 臺灣 的 稻米 改良 奉獻 一生 的 日本人 。

這間 低厝仔 ， 是 佇咧 臺灣大學 內面 。
咱 若 毋知影 日文 發音 的 人 ， 可能 直接 讀 漢字 的 臺語 音 ， 親像 這 三 字 ， 讀做 磯永吉\ki1-ing2-kiat4\ ， 若是 尊重 對方 的 原音 ， 原名 ， 伊 是 按怎 讀 的 ， 咱 應該 是 愛 講 日語 的 音 較 著 ， 咱 就 來 讀做 「#Iso Eikichi#」 先生 。
應該 是講 人名 、 地名 、 國名 ， 盡量 是 愛 照 原本 的 原音 。

這條 新聞 講著 的 「#Iso Eikichi#」 先生 ， 彼時 來 臺灣 的時陣 ， 有一間 低厝仔 ， 無去 修補 ， 結果 著賊偷 ， 主要 是 年代 已經 誠 長 ， 無 去 共 好好仔 維修 、 維護 ， 真 無彩 。
因為 內面 有 真濟 會當 看著 「#Iso Eikichi#」 先生 ， 來到 咱 臺灣 ， 傳承 一寡 農業 的 代誌 ， 足 重要 的 。
「#Iso Eikichi#」 先生 伊 做出來 的 米 ， 號做 蓬萊米 。
簡單 講 ， 蓬萊米\hong5-lai5-bi2\ 較 黏 ， 較 長株圓 的 形 ，
在來米\tsai7-lai5-bi2\ 比較 較 粒\liap8\ ， 較 尖形 。
外形 無仝款 ， 食起來 嘛 無仝款 。

◎ 語詞
． 壁堵\piah4-too2\： 就是 壁\piah\ ， 嘛有 講 壁堵 的 用語 。
． 低厝仔\ke7-tshu3-a2\ ： 毋是 樓仔厝\lau5-a2-tshu3\ ， 毋是 幾若 層\tsan3\ ， 一層 爾 ， 無 樓梯 的 。
． 修補\siu1-poo2\ ： 歹去 ， 無去 維護 ， 所以 需要 修補 。
． 著賊偷\tioh8-tshat8-thau1\ ： 賊仔 入去 偷提 物件 。
例 ： 著火燒 、 著病 、 著癌\tioh8-gam5\
著\tioh8\ ， 毋是 干焦 䆀 的 ， 好 的 嘛會當 著 ， 好 、 䆀 攏有 。
例 ： 著等 、 著獎
． 譀鏡\ham3-kiann3\ ： 這 是 對 日語 來 的 ， 顯微鏡\hian2-bi5-kiann3\ 。 嘛 有人 共 {放大鏡} 叫做 譀鏡 。
譀鏡 就是 共 物件 放大 ， 本來 足 細 ， 放 足 大 ， 攏會使 講是 譀鏡 。
． 蓬萊米\hong5-lai5-bi2\ ： 較 黏 、 較 圓 ， 較 長株圓 的 形 。
． 在來米\tsai7-lai5-bi2\ ： 較 粒 、 較 尖形 。

二 、 公共 事務 做伙 舞 ： 古蹟 保存
最近 古蹟 的 議題 真正 足 熱 的 ， 四界 咱 攏會 聽著 這間 厝 ， 抑是 這个 街路 非常 值得 咱 共 保存 落來 。
◎ 文化資產 是 啥物
＊ 祖先 放落來 的 物件
簡單來講 ， 就是 過去 的 人 ， 佇 歷史 、 文化 、 藝術 、 建築 上 ， 所 放落來 的 一寡 物件 ，
閣有 分 有形 的 ， 佮 無形 的 。
＊ 有形 的 佮 無形 的
有形 的 ： 親像 街仔路 、 厝\tshu3\、 磚仔頭 ， 摸 會著 的 、 看會著 的 。
無形 的 ： 戲劇\hi3-kiok8\ 等等 。
攏 會使 講 文化資產 。

◎ 古蹟 的 分類 ： 分 三 級
  古蹟 講起來 是 文化資產 內面 的 有形 的 。
古蹟 會當 分做 三 級 ：
＊ 照 指定 單位
看 是 國定 的 ， 抑是 直轄市 定 的 ， 抑是 縣市 定 的 。
對 單位 咱 就 看會出來 ， 國定 的 就 較 重要 ， 直轄市 定 的 ， 都 中央 仔 ， 縣 定 的 ， 可能 較 無 遐 重要 。
＊ 照 歷史 影響力
看 古蹟 的 歷史 影響力 是 偌 懸 ， 毋是 愈 古早 ， 伊 歷史 影響力 就 愈 懸 。
＊ 毋是 愈 舊 愈 好

◎ 古蹟 保存 這馬 的 情形
現此時 咱 保存 的 情形 是 按怎 ？
＊ 無代無誌 火燒厝 猶是 有
定定 佇 新聞 聽著 ， 有 佗一 間 厝 ， 伊 有 保存 的 意義 ， 但是 無代無誌 佇 半暝 的 時陣 ， 突然 著火燒 。
逐家 感覺 足 奇怪 ， 這款 代誌 定定 有 ， 咱 這馬 對 古蹟 保存 的 意識 ， 遮爾仔 懸 ，
而且 咱 毋是 有 這个 《 文化資產 保護 法 》 ？
＊ 袂赴 受著 法律 保護
原來 任何 一个 有價值 的 古蹟 ， 伊 若欲 真正 成做 一个 古蹟 進前 ， 有 真濟 程序 欲來 行 。
首先 ， 你 著愛 有 厝主 、 所有權人 的 同意 ， 閣來 是 政府 ， 愛 有 專家 來 審議 過 ，
這个 程序 攏 過 了後 ， 這个 古蹟 才 會當 成立 ， 才 會當 受著 《 文化資產 保護 法 》 來 保護 ，
所以 定定 真濟 古蹟 無代無誌 火燒厝 ， 無 就是 半暝 予 怪手 挖 一下 空 空 空 ， 攏是 袂赴 受 法律 保護 ，
猶未 予 政府 審議 進前 ， 都 先 [[予人]] 處理 掉 ， 就 自燃 去 ， 自然 燒去 矣 。

◎ 是按怎 會 按呢
＊ 厝主 想欲 開發 土地 、 管理 維護 真 忝頭\thiam2-thau5\
真濟 家己 燒起來 的 這寡 古蹟 ， 攏是 佇咧 重劃區 內面 ， 就是 佇咧 都市 更新 區 內面 ， 一看 就 知影 ，
原來是 厝主 想欲 開發 土地 ， 希望 家己 的 厝 ， 毋通 去 予 指定 做 古蹟 ， 按呢 伊 才 會當 拆 起來 ，
起 樓仔厝 ， 趁大錢 。 有 這款的 情形 。
就算講 有的 厝主 ， 感覺 講 無毋著 ， 阮 的 祖先 留落來 的 物件 ， 我 嘛愛 繼續 共伊 保存 ，
但是 嘛有 厝主 感覺 ， 若是 去 [[予人]] 指定 古蹟 ， 伊 的 管理 佮 維護 攏 真 忝頭 ， 有當時仔 管理 無好勢 ，
閣會 去 予 《 文化資產 保護 法 》 共伊 處罰 。
＊ 愛 搜揣\tshiau1-tshue7/tshiau1-tshe7\ 周至 的 方案
到底 愛 按怎 來 處理 ， 予 厝主 、 政府 、 規个 社會 ， 攏 會當 好好 來 保存 咱 的 古蹟 ，
這 愛 好好仔 想看覓 ， 咱 愛 搜揣 閣較 周至 的 方案 。
＊ 莫\mai3\ 看輕 古蹟
一个 民族 的 古蹟 是 非常 的 重要 ， 因為 文化 是 一點一滴 累積 起來 的 ， 所以 咱 的 古蹟 愛 好好 保護 ，
這 嘛是 咱 真 重要 的 觀念 。

◎ 掠包
． 古蹟\koo2-tsik4\ ： 南北 腔口 有 小可 無仝 ， 南部 的  (ｋ) 舌根音 較 清楚 ， 北部 較 無 遐 明顯 。
譬如 講 品質\phin2-tsit4\ 這个 質\tsit4\ 是 舌尖音 (t) ，
古蹟 的 蹟\tsik4\ 佮 阿叔 的 → 叔\tsik4\ ， 責任 的 → 責\tsik4\ ， 攏是 仝款 的 舌根音 ， 入聲 ， 短音 。
． 欲 共\ka7\ 逐家 講 啥
欲 佮\kap4/kah4 逐家 做伙
． 直轄市\tit8-hat4-tshi7\ ： 管轄\kuan2-hat4\ 的 轄\hat4\ ，
應該 是 逐家 無 慣勢 唸 ， 共 唸 十 遍 就 會曉 矣 。
． 程序\thing5-su7/ting5-su7\
． 無代無誌\bo5-tai7-bo5-tsi3\： 四字 連 讀 ， 愛 會記得 代\tai7\ 愛 變調 。
． 網友\bang7-iu2\ ： 網路\bang7-loo7\ 仝款 網\bang7\ 。
． 維護\i5-hoo7/ui5-hoo7\ ： 維\i5/ui5\ 兩个 音 攏有 ， 莫 講 人 講 毋著 。
． 句尾 袂當 用 ” 嗎 ” 佮 ” 吧 ” 。

◎ 語詞
． 古蹟\koo2-tsik4\ ： 舌根音 羅馬字 用 (ｋ) 做 字尾 ， 蹟\tsik4\ 。
． 資產\tsu1-san2/tsir1-san2\ ：
． 街路\ke1-loo7/kue1-loo7\
． 庄社\tsng1-sai7\： 庄仔頭\tsng1-a2-thau5\ ， 社區\sia7-khu1\
． 火燒厝\hue1-sio1-tshu3/he2-sio1-tshu3/her2-sio1-tshu3\
． 建築\kian3-tiok8\
． 都市更新\too1-tshi7-king1-sin1\ ： 四字 連 做伙 ， 市\tshi7\ 愛 變調 。
． 一點一滴\tsit8-tiam2-tsit8-tih4\ = 一點一注

三 、 俗諺
◎ 錢銀 纏 半腰|tsinn5-gin5 tinn5 puann3-io1/tsinn5-gun5 tinn5 puann3-io1|
管待 祖公仔產 放火燒|kuan2-thai7 tsoo1-kong1-a2-san2 pang3 hue2 sio1/kuan2-thai7 tsoo1-kong1-a2-san2 pang3 he2 sio1/kuan2-thai7 tsoo1-kong1-a2-san2 pang3 her2 sio1|
管待 祖公仔 屎 放火燒|kuan2-thai7 tsoo1-kong1-a2 sai2 pang3 hue2 sio1/kuan2-thai7 tsoo1-kong1-a2 sai2 pang3 he2 sio1/kuan2-thai7 tsoo1-kong1-a2 sai2 pang3 her2 sio1|
． 錢銀 纏 半腰 ， 意思 是 足 有錢 的 。
敢講 足 有錢 ， 就 一定 毋好 ？ 其實 看 你 按怎 看 。
咱 有 這款 講法 ， 可能 若 干焦 看著 錢 的 重要性 ， 其他 無 去 考慮 ， 無 去 顧 ，
文化資產 、 歷史 意義 、 文化 意義 ， 無 去 想 的 時陣 ，
就有 這个 意思 祖公仔產 無要緊 。
這 算是 一種 價值觀 ， 咱 這馬 攏 知影 古蹟 是 非常 的 重要 ，
咱 真濟 臺灣人 定定 去 日本 𨑨迌\tshit4-tho5\ ， 看著 日本 的 古蹟 ， 保存 了 遮爾仔 好勢 ，
保持 甲 遮 好 ， 足 欣羨 的 。
但是 倒轉來 咱 家己 的 土地 ， 親像 無仝 的 標準 咧 看 。
咱 嘛愛 愈來愈 進步 ， 毋通 干焦 欣羨 ， 咱 愛 慢慢仔 共 咱 的 古蹟 好好仔 保存 落來 ，
因為 彼是 咱 歷史 文化 的 物件 。

二空 一八 . 正月 . 十一 《 臺語 講 世事 》 ： 婚姻 平權
一 、 看 新聞 講 臺語 ： 澳洲 議員 共 同志 男友 求婚
＊ 同性 婚姻 是 優先 法案
＊ 議員 𤆬頭 共 同志 男友 求婚
＊ 成做 第 二十六 个 同婚 國家
這條 新聞 是 講著 仝 性別 婚姻 的 代誌 ， 咱 臺灣 這馬 嘛 咧 發生 當中 。
澳洲 有 一个 議員 ， 竟然 佇 國會 頂懸 ， 共伊 的 伴侶 求婚 ， 足 感動 的 。
有 證婚人 一个 特別 的 修正案 ， 可能 去 拖著 ， 已經 予 {駁回} ，
所以 無去 影響著 ， 嘛 共 澳洲 的 人 恭喜 。

◎ 語詞
． 𤆬頭\tshua7-thau5\： 議員 𤆬頭 做 一个 以早 無人 做 的 代誌 ， 這个 作用 。
． 聯盟\lian5-bing5\ ： 有 啥物款 的 團體 ， 做伙 欲 創啥 ， 一个 聯盟 的 做法 。
無仝 團體 之間 ， 結合 做伙 捒 議題 ， 攏會 當 號做 聯盟 。
． 伴侶\phuann7-lu7/phuann7-li7\： 這 算講是 華語 的 詞 ， 咱 共 臺語 發音 。
一般來講 ， 咱 講 伴 、 生活 伴 、 咱 的 愛人仔 ， 伴 的 範圍 較 闊 。
  鬥陣的 較 侷限 佇咧 啥物款 的 關係 ， 才 叫做 鬥陣的 。
． 成做\tsiann5-tso3/tsiann5-tsue3\： 澳洲 成做 世界 第 二十六 个 有 同性 婚姻 合法 的 國家 。
這 是 口語 ， 欲 成做 啥物款 的 國家 ， 欲 成做 啥物款 的 人民 。
  變做\pian3-tso3/pian3-tsue3\ 佮 成做 是無 仝款 的 語詞 ， 愛 分 。
． 拍噗仔\phah4-phok8-a2\： {鼓掌} 。
． 延延\ian5-tshian5\ ： 這个 詞 誠 趣味 ， “ ian5“ 佮 ” tshian5 ” 仝一个 漢字 。
“ ian5“ 是 文言音 ， ”tshian5 ” 是 白話音 ， 兩 字 攏是 延遲 的 延 。

二 、 看 戲齣\hi3-tshut4\ 講 臺語 ：
◎ 有空無榫\u7-khang1-bo5-sun2\
例 ： 你 毋好 閣講 一寡 有空無榫 的 。 這 定定 聽著 。
無仝 的 兩項 物件 欲 鬥做伙 ， 通常 你 有 榫眼 ， 有 榫頭 ，
  榫眼 就是 凹落去\naih4-loh8-khi3\ 的 ，
  榫頭 就是 會當 拄仔好 鬥 起來 會 峇\ba7\， 較 尖 較 長 的 彼頭 。
正常 來講 ， 愛 有空 有 榫 ， 按呢 才 鬥會峇 。
有空無榫 ， 攏咧 形容 一寡 較 無合理 的 ， 抑是 做 無 啥物 效果 、 無啥 結果 的 彼款 代誌 ，
咱 攏會 講 有空無榫 。

◎ 一句話 三 斤 六 重\\tsit8-ku3 ue7 sann1 kin1 lak8 tang7/tsit8-ku3 ue7 sann1 kun1 lak8 tang7\\
干焦 一句話 ， 都 三 斤 六 重 ， 按呢 算 無 輕 ， 蓋 有 份量\hun7-liong7\ 。
就是 講 出來 的 話 ， 應該 是 愛 有 伊 的 份量 ， 愛 有 伊 的 承諾\sing5-lok8\ ，
袂當 我 凊彩講講 的 ， 當做 有 講 敢若 無 講 ， 按呢 袂當 的 。
咱 傳統 上 講 數字 ， 講著 三 ， 講著 六 ， 這 攏是 代表 足濟 的 ，
較 大量 ， 較 濟 的 彼款 的 形容 ， 攏會 用 三 ， 抑是 六 來講 。
所以 ， 一句話 三 斤 六 重 ， 話 毋通 烏白講 。

二 、 公共 事務 做伙 舞 ： 婚姻 平權
講著 婚姻 平權 ， 佇咧 二空 一六 年 年底 開始 ， 一直到 二空 一七 年 的 頂半 年 ， 規 半年 ， 咱 臺灣 社會 討論 這个 議題 ， 討論 甲 非常 熱烈 。
大部份 的 人 欲 結婚 ， 敢若 無啥物 困難 ， 但是 仝款 生理 性別 的 人 ， 欲 結婚 是 足 困難 的 代誌 。

◎ 婚姻 平權
＊ 釋 字 七 四 八 號
佇 二空 一七 年 ， 差不多 四月 的 時陣 ， 咱 大法官 會議 ， in1 做 一个 解釋 ， 號做 釋 字 七 四 八 號 ，
中華民國 法律 民法 ， 仝款 生理 性別 的 人 ， 欲 結婚 的 權利 ， 無 ， 這 佮 咱 的 憲法 予 咱 的 平等權 來講
是 袂合 的 。
大法官 會議 就 講 立法院 應該 愛 修法 ， 予 仝款 生理 性別 的 人 ， 仝款 有 結婚 的 權利 。
＊ 愛 保障 同性 結婚權
這个 解釋 一下 出來 ， 全世界 攏咧 關心 咱 臺灣 ， 因為 咱 臺灣 就 按呢 成做 亞洲 頭一个 佇 法律 頂懸 ，
保障 仝 性別 的 人 婚姻 的 一个 國家 。
＊ 法律 欲 按怎 修改 ？
到底 法 愛 按怎 修 ？ 問題 又閣 來矣 ， 這馬 逐家 意見 攏 足濟 ， 到 這陣 猶無 一个 結果 。

◎ 支持 改 法 的
＊ 有 合\hah8\ 憲法 平等 原則
咱 先 莫 講 有一寡 人 聽著 仝 性別 的 人 欲 結婚 ， in1 就 足 反對 的 就算 咱 支持 仝 性別 的 人 欲 結婚 ，
欲 按怎 修法 ， 嘛有 兩 派 的 講法 。
頭一 派 ， 當然 這 都愛 對 民法 來 修 起 ， 支持 改 民法 。 因為 咱 規个 國民 佮 婚姻 有關係 的 規定 ，
攏是 佇 民法 內面 ， 若是 欲 合 憲法 平等 原則 ， 當然 愛 來 修 民法 。
＊ 強調 同性 婚姻 無 各樣
這 毋但 會當 予 仝 性別 的 人 結婚 ， 會當 隨來 結婚 ， 閣有 一个 意義 ， 就是 仝 性別 人 的 婚姻 ，
佮 異性 別人 的 婚姻 ， 無 各樣 ， 無 無仝款 。
＊ 立 專法 是 大細目
按呢 可能 愛 足久 的 ， 是毋是 愛 來 立 專法 ？ 但是 支持 改 民法 的 人 ， 感覺 刁工 立 專法 ，
是 有 一種 歧視 的 感覺 ， 就是 有 大細目 的 感覺 。

◎ 支持 立 專法 的
＊ 民法 愛 改 的 條文 足濟
因為 民法 內面 ， 針對 翁仔某 條文 ， 欲 改 的 有夠 濟 ， 有 三百 外 條 ， 若是 一條一條 來 改 ，
毋知 愛 改 到 當時 。
按呢 時間 拖 傷久 ， 仝 性別 的 人 欲來 結婚 ， 可能 愛 足久 以後 。
＊ 同性 配偶 囝兒 的 婚生推定\hun1-sing1-thui1-ting7\
欲來 改 民法 ， 無 遐爾仔 簡單 。
因為 民法 內面 ， 譬如 講 有 一个 號做 婚生推定 ， 仝 性別 的 人 結婚了後 ， 對方 生 的 囝 ，
算是 我 的 直系血親 ， 抑是 姻親 。
譬如 講 這款 的 問題 ， 愛 按怎 來 解決 。
支持 立 專法 的 人 講 修 民法 是 非常 困難 ，

◎ 兩 款 做法 的 長 佮 短
立 專法 ， 猶閣有 修 民法 ， 兩種 做法 ， 到底 佗一 種 較 好 ？
＊ 立 專法 ： 較 省工 ， 敢若 大細目
立 專法 會 較 省工 ， 會當 隨 予 仝性 婚姻 的 人 得著 這款 的 權利 。
＊ 改 民法 ： 權益 攏 相仝 ， 厚工
改 民法 ， 是 權益 攏 相仝 ， 但是 就是 較 厚工 。
＊ 愛 予 逐家 有 平等 的 婚姻權
兩爿 講起來 攏 敢若 有道理 ， 這 都看 逐家 是 欲 按怎 來看 。
到 這陣 ， 猶 毋知影 咱 政府 欲 按怎 處理 ， 希望 政府 跤手 會當 較猛 咧 ，
較緊 予 仝 性別 的 人 會當 親像 大部份 的 人 仝款 ， 會當 佮 相意愛 的 人 講 ： 咱 來去 結婚 。 ，
毋通 閣 予 逐家 硞硞\khok8-khok8\ 等 。

◎ 掠包
． 釋\sik4\  字 ： (ｋ) 舌根音 愛 清楚 。 釋迦\sik4-khia1\ 的 釋\sik4\ 。
． 保障\po2-tsiong3\ ： 障礙\tsiong3-gai7\ 的 障\tsiong3\ 。
註 ： 《 教典 》 障\tsiong1/tsiong3\ 兩 音 攏有 。
． 權益\khuan5-ik4/kuan5-ik4 的 益\ik4\ ， 愛 唸 予 清楚 。

◎ 語詞
． 婚姻\hun1-in1\ 平權\pinn5-khuan5/pinn5-kuan5/penn5-khuan5/penn5-kuan5\ ： 權 有 兩个 音 ， 攏 會使 。
嘛有 人 用 諧音\hai5-im1\ 講做 平懸\penn5-kuan5/pinn5-kuan5\ 。
． 同性戀\tong5-sing3-luan5/tong5-sing3-luan7\： 有人 講 同性戀 ， 嘛有 人 講 仝性戀 。
一般 大部份 的 人 是 講 同性戀 較濟 。 同\tong5\ 這个 音 咱 有 熟 。
戀\luan5/luan7\： 這字 有 第 五 聲 ， 嘛有 第 七 聲 ， 兩个 音 攏有 。
． 歡頭喜面\huann1-thau5-hi2-bin7\ ： 頭\thau5\ 愛 變調 ， 這 四 字 是 一个 詞 。 足 歡喜 的 款 。
． 各樣\koh4-iunn7\ ： 表示 無啥 仝款 ， 無啥 正常 ， 佮 普通時 的 形 無啥 仝 ， 按呢 攏 會當 講是 各樣 。
仝 性別 ， 抑是 無仝 性別 的 婚姻 ， 應該 是 愛 仝款 ， 無 各樣 。
這个 詞 可能 誠濟 人 無一定 捌 聽過 ， 會當 共 抾起來 用 。
． 大細目\tua7-se3-bak8/tua7-sue3-bak8\ ： 仝 性別 佮 無仝 性別 ， 不管 啥物 性別 的 婚姻 無仝款 的 對待 ，
按呢 是毋是 就是 大細目 。
． 好心好行\ho2-sim1-ho2-hing7\ ：
希望 逐家 會當 好心好行 ， 來 成全 逐家 想欲 結婚 的 這種 權利 。
請 逐家 較 好心 的 意思 。
． 有影有跡\u7-iann2-u7-jiah4/u7-iann2-u7-liah4/u7-iann2-u7-tsiah4\ ： 影跡\iann2-tsiah4/iann2-liah4/iann2-jiah4\
政治的 承諾 ， 選前 是按怎 ， 選後 應該 仝款 ， 按呢 確實 有影有跡 。
． 跤手\kha1-tshiu2\ 較 猛 ： 因為 有 真濟 仝 性別 的 愛人仔 ， 等 數十 冬 矣 ，
攏 無法度 通好 有 結婚 的 權利 。
所以 希望 政府 跤手 較 猛 咧 ， 毋通 予 in1 硞硞\khok8-khok8\ 等 。
． 硞硞等\khok8-khok8-tan2\ ： 一直 等 ， 一直 等 ， 等無 按呢 。

三 、 俗諺
◎ 有緣 做 朋友 ， 無緣 做 牽手\\u7 ian5 tso3 ping5-iu2, bo5-ian5 tso3 khan1-tshiu2\\.
若準 攏 無 予 𪜶 有 結婚 權利 保障 的 時陣 ， 就是 干焦 會當 做 朋友 ，
無法度 做 牽手 ， 足 遺憾 的 。
人 本來 有緣 的 ， 攏 予 你 變做 無緣 的 。
若是 這个 法律 無過 ， 本來 有緣 ， 攏 變做 無緣 。
希望 這句 ， 會當 莫 用 佇咧 咱 仝性 婚姻 的 朋友 身上 。

二空 一八 . 正月 . 十八 《 臺語 講 世事 》 ： 公投法 補正
咱 這个 《 臺語 講 世事 》 ， 欲 招 逐家 用 臺語 來 講 厝內面 以外 的 代誌 ， 這馬 節目 愈來愈 豐富 矣 ， 毋但 有 看 新聞 ， 閣會當 看 戲齣 。
． 設置\sit4-ti3\
． 創辦人\tshong3-pan7-jin5/tshong3-pan7-lin5\ ： 辦\pan7\ ， 變調 愛 讀做 第三 聲 。
． 否決\honn2-kuat4/hoo2-kuat4\
． 避免\pi7-bian2/phiah4-bian2\ ： 俗音 phiah4-bian2 ， 俗音 就是 一般人 讀 毋著 。
． 俗諺\siok8-gan7\ ： 諺\gan7\， 是 第 七 聲 。

一 、 看 新聞 講 臺語 ： 呂 前 副總統 推捒 二空 一八 辦 中立 公投
咱 公民 投票 法 修正 了後 ， #呂秀蓮# 前 副總統 欲來 捒 和平 中立 公投 ， 希望 臺灣 成做 和平 中立 國 的 公投 。
公投 的 內容 到底 是 啥 ？ 咱 這馬 猶閣 毋知 ， 因為 in1 猶閣咧 撨\tshiau5\ 。
＊ 公投法 戶橂 降低
＊ 佮 選舉 做伙 辦 ， 提升 投票率
＊ 領土 、 國旗 、 國號 的 變更 ， 袂當 公投

假使 對 直接 民權 的 觀點 來講 ， 會當 予 少數 人 連署 ， 就 會當 第一 關 順利 提案 ， 了後 ， 閣有 一段時間 宣傳期 ， 來 招 閣較 濟人 來 關注 這个 議題 ， 連署 了後 ， 是毋是 就 會當 來 辦 這个 重要 議題 的 公民 投票 ， 會當 直接 予 人民 出來 表達 ， 這 是 誠好 。
可能 咱 過去 無 這个 制度 ， 所以 逐家 可能 想講 這 佮 一般 咧 選 民意 代表 ， 抑是 選 縣市長 有 啥物 無仝 ？
人民 若無 了解 ， 就 袂 去 注重 ， 就 袂 想欲 去 投 這个 公投 的 投票 。
其實 真濟 人 ， 猶閣 無了解 ， 這个 公投法 到底 是 咧 舞 啥貨 ？

◎ 語詞
． 量約\liong7-iok4\ ： 就是 大約 、 大概 的 意思 。
例 ： 假使 會當 量約仔 偌濟 人 來 連署\lian5-su2\， 就 會當 成案 。
． 推展\tshui1-tian2\ ： 推展 啥物 觀念 、 啥物 議題 。
若是 欲 推捒 ， 欲 推動\tshui1-tong7\ ， 用 推\tshui1\ 。
這个 字 古早 是 另外 一个 意思 ， 是 推推咧 彼个 推\thui1\ ，
落尾 ， 這馬 愈來愈 濟人 較 毋知影 → 推\tshui1\ ， 較 知影 → 推\thui1\ ，
可能 去 受著 華語 的 影響 ， 加減 有 。
． 選舉\suan2-ki1/suan2-ku2/suan2-kir2\ ： 這 咱 較 會曉 ， 是 腔口差 。
． 同齊\tang5-tse5\ ： 咱 是毋是 欲 同齊 來 捒 啥物款 的 議題 。
意思 佮 做伙 差不多 ， 是 另外 一个 用法 。
． 呼籲\hoo1-iok8\ ： 呼籲 逐家 來 關注 咱 重大 的 議題 。
． 制憲\tse3-hian3\ ： 到底 是 欲 修憲 的 層次 ， 抑是 制憲 的 層次 。
這 就是 會當 閣來 討論 。
若是 公投 這个 工具 ， 逐家 攏 猶 袂曉 用 ， 咱 先來 試 一寡 普通 的 生活 議題 ， 試看覓 ， 逐家 知影 公投 的 重要性 了後 ， 咱 才閣來 舞 重大 的 議題 。
咱 會使 對 身軀邊 、 社區 、 地方 的 議題 ， 先來 予 人民 普遍 知影 公投 是 啥物貨 ， 是 啥物款 好用 的 工具 ， 這个 觀念 來 傳播 ， 來 推捒 。
先 提 一寡 生活 的 議案 ， 咱 來 練習 一下 ， 這 可能 嘛是 一種 做法 。

二 、 看 戲齣\hi3-tshut4\ 講 臺語 ：
◎ 一人 主張 ， 毋值 兩人 思量|tsit8-lang5 tsu2-tiunn1, m7-tat8 nng7-lang5 su1-niu5|

﹡ 你 欲 主張 啥物 ， 你 欲 講 啥物 ， 這 是 主張 。
﹡ 思量 ， 一般 就是 咧 講 考慮 、 研究 這方面 的 意思 。
﹡ 兩人 ， 是 一个 譬喻\phi3-ju7/phi3-lu7\ ， 毋是 一定 兩个 人 。
﹡ 意思 是 ： 一个人 的 主意 ， 往往 可能 無想 甲 遐 多方面 、 多元 的 角度 ，
若 會當 有 無仝 人 ， 三 、 四 个 人 攏 會使 ， 較濟 人 來 考慮 ，
來 研究 ， 可能 會 有 閣較 濟 無仝款 的 角度 ， 會 想甲 較 周至 ，
按呢 咧 主張 ， 咧 決定 代誌 ， 可能 會 較 好勢 。

◎ 徛 懸山 ， 看馬相踢\\khia7 kuan5-suann1, khuann3 be2 sio1-that4\\

﹡ 意思 是 ： 看 兩爿 咧 相戰 也好 ， 咧 搶 資源 也好 ， 無 我 的 代誌 ，
顛倒 有 可能 𪜶 兩爿 攏 著傷 ， 攏 無才調 了後 ， 我 才閣來
看 有 啥物 通好 抾 的 。 大部份 是 攏 講 按呢 。
毋過 咱 這馬 俗諺 有 無仝款 的 應用 ， 你 看 欲 用 佇 (佗位) .
若 用 佇 咱 現代 社會 ， 欲 公投 也好 ， 欲 制憲 也好 ， 啥物 議題 也好 ，
咱 攏 無欲 去 關心 ， 無欲 去 共 注意 ， 敢若 袂輸 攏 無 咱 的 代誌 ，
按呢 毋好 。
因為 咱 這馬 欲 做 公民 投票 的 時陣 ， 決定 的 代誌 ， 牽涉著 每一个 人 ，
咱 袂當 徛 懸山 ， 看馬相踢 。 ， 愛 出來 頓票 。

三 、 公共 事務 做伙 舞 ： 公投法 補正
前一站仔 ， 逐家 討論 甲 足 烈 的 ， 就是 咱 《 公民 投票 法 》 ， 佇 立法院 已經 修正 過 矣 。 有 修正 ， 就 表示 進前 嘛有 。
咱 這馬 來看 ， 到底 過去 的 《 公投法 》 是 啥物款 的 形 ？

◎ 公民 投票 法
上早 以前 ， 差不多 二十五 年前 ， 是 由 前 立法委員 #蔡同榮# 先生 ， 嘛是 咱 民視 的 創辦人 之一 ， 伊 所 提出來 一个 草案 ， 又 經過 十 年 ， 佇 二空 空三 年 的 時陣 ， 《 公民 投票 法 》 才 過關 。
以前 的 《 公民 投票 法 》 ， 本來 是 欲 予 全民 會當 實踐 公民 投票 的 權利 ，
但是 以前 的 《 公民 投票 法 》 ， 予 逐家 感覺 足 奇怪 ， 有 雙 二一 制 。
＊ 二一 制 ： 過手 戶橂 足 懸
啥物 是 雙 二一 制 ？ 就是 有 兩个 二一 制 。
後壁 的 二一 制 較 簡單 ， 就是 出來 投票 的 人 ， 贊成 的 人 愛 超過
二 分 之 一 ， 就是 愛 過半數 ， 按呢 才 會當 過手 。 這个 二一 有 合理 。
但是 ， 上蓋 重要 的 ， 頭前 猶閣有 另外 一个 二一 ， 若是 欲 過手 ，
戶橂 就是 → 出來 投票 的 人 ， 愛 有 所有 投票 人數 的 二 分 之 一 。
＊ 鳥籠仔 公投
這个 戶橂 傷懸 ， 所以 古早 ， 咱 講 《 公民 投票 法 》 是 鳥籠仔 公投 。
＊ 強化 國防 公投案 的 情形
咱 來 舉 一个 例 ， 佇 二空 空四 年 ， 咱 有 辦過 一个 強化 國防 公投案 ，
有 七百 四十五 萬人 出來 頓票 ， 有 六百 五十一 萬人 贊成 ， 這 是 足 懸 的 ， 毋但 二 分 之 一 ，
已經 超過 九成 的 人 贊成 ， 但是 這个 案 猶是 沒 過手 ， 為啥物 ？ 因為
頭一个 二一 戶橂 迒 袂 過 ， 真正是 足 譀古 的 代誌 。
舉 這个 例 ， 逐家 都 知影 ， 以前 的 《 公民 投票 法 》 真正是 鳥籠仔 公投 。

◎ 公投法 戶橂 降低
這馬 這个 《 公投法 》 已經 修法 通過 ， 戶橂 已經 降低 矣 。
＊ 到 選舉 人數 萬 分 之 一 就 會當 提案
因為 《 公投法 》 欲 過 ， 有 足濟 程序 ， 包括 愛 先 提案 ， 閣愛 成案 ，
才來 是 二 分 之 一 、 二 分 之 一 的 戶橂 。
這馬 降低 矣 ， 以前 你 若欲 提案 ， 愛 選舉 人數 千 分 之 五 ，
這馬 降做 萬 分 之 一 ， 所以 這馬 提案 就 較 簡單 ， 戶橂 較 低 矣 。
＊ 同意票 超過 無 同意票
＊ 到 選舉 人數 四 分 之 一 就 過手
這 上重要 的 ， 雙 二一 的 制度 ， 佇 新的 《 公投法 》 內面 ，
戶橂 予 降低 矣 ， 以前 愛 有 二 分 之 一 的 人 出來 投票 ， 這馬 毋免 矣 。
只要 管 著 同意 的 人 ， 愛 選舉 人數 四分之一 ， 按呢就 會當 過手 。

◎ 其 它 修正 事項
＊ 無 適用 公投 的 項目 ？
逐家 討論 甲 誠 烈 的 ， 有一寡 項目 是 無法度 用 公投 來 處理 。
譬如 講 逐家 上 要意 的 就是 國名 、 國土 ， 咱 的 國旗 等等 ，
攏 無法度 佇 這擺 的 公投 內面 使用 。
因為 這寡 代誌 ， 佇 憲法 修改 的 時陣 來 修改 就 會使 。 按呢 講起來 ，
這馬 新的 《 公投法 》 是 一个 細 的 鳥籠仔 ， 換做 一个 大 的 鳥籠仔 爾 。
＊ 愛 設置 電子 系統
新的 修正 有 一个 較 好 的 所在 ， 就是 以前 欲 公投 ， 愛 揣 足濟 人 來 連署 ，
攏 揣無 人 ， 這馬 規定 主辦單位 愛 設置 電子 系統 ， 會當 予 𤆬頭 的 人
招有 人 來 連署 。
＊ 行政 機關 通 辦 公投
以前 ， 行政 機關 袂使 辦 公投 ， 這馬 行政 機關 會當 辦 公投 。

◎ 各 黨團 的 立場
＊ 欠席者 投票
國民黨 ： 是毋是 會當 辦 欠席者 投票 ？ 就是 無 轉去故鄉 ， 敢 會使 投票 ？
結果 ， 這條 是 會使 ， 但是 愛 辦 佇 全國性 的 公投 ， 才 會當 用 。
＊ 兩岸 的 政治 參詳
中國 佮 咱 臺灣 的 政治 參詳 ， 是毋是 嘛愛 公投 了後 ， 才 會當 來 參詳 ？
這條 就 無過 ， 講是 囥佇 《 兩岸 協議 條例 》 內面 來 處理 就 會使 。
＊ 猶是 無完全 直接 民權
這回 《 公投法 》 的 修正 了後 ， 仝款 無法度 予 咱 來 決定 臺灣 的 前途 ，
猶是 無法度 直接 民權 。
咱 臺灣 的 民主 嘛是 閣 進一步 矣 ， 紲落來 ， 咱 共同 來 慣勢 公投 的 工具 ， 了後 ， 慢慢仔 來 為 咱 臺灣 繼續 拍拚 。

◎ 掠包
． 包山包海\pau1-suann1-pau1-hai2\ ： 山\suann1\ ， 毋是 san ， 愛 變調 。
因為 山 佮 海 ， 攏是 咱 環境 真 熟 的 物件 ， 無需要 用 文言音 。
文言音 大部份 攏咧 講 較 抽象 ， 較 毋是 生活 上 ， 書面語 的 物件 。
． 創辦人\tsong3-pan7-jin5/tshong3-pan7-lin5\ ： 辦\pan7\ ， 變調 愛 讀做 第三 聲 。
． 戶橂\hoo7-ting7\： 橂\ting7\ ， 毋是 tiann7 。
． 程序\thing5-su7\： 序\su7\ ， 毋是 su5 。
． 項目\hang7-bok8\： 目\bok8\ ， 毋是 boo7 。 愛 較 切 短 咧 ， 是 短音 入聲 的 字 。
． 欠席者\khiam3-sik8-tsia2\ ： 席\sik8\ ， 是 席次\sik8-tshu3\ ， 愛 變調 。
因為 這種 詞 咱 無 定 講 ， 一般 算是 咱 愛 新學 的 。
． 工具\kong1-ku7/kang1-ku7\ ： 有的 人 講 文言音 ， 有的 人 講 白話音 ， 攏 有人 講 。
咱 本來 無咧 用 這个 詞 ， 咱 一般 講 家私\ke1-si1\ ， 較 口語 講法 。

◎ 語詞
． 實踐\sit8-tsian7\ ： 這个 字 一般 可能 口語 較 無一定 有 咧 講 sit8-tsian7  ，
欲 實踐 啥物款 的 理想 ， 實踐 啥物代誌 ， 踐\tsian7\ 是 第 七 聲 ，
後壁 有 理想 、 想法 ， 愛 變調 。
． 譀古\ham3-koo2\ ： 有 啥物款 足 無道理 ， 抑是 足 離經 的 ， 咱 會 講 足 譀古 。
． 估算\koo2-sng3\ ： 你 欲 估計\koo2-ke3\ 、 抑是 欲 計算\ke3-sng3\ 啥物 ，
咱 會當 講 估算 。
例 ： 這回 公投 ， 咱 愛 估算 一下 ， 偌濟 票 才 會當 過手 。
． 創制\tshong3-tse3\
． 複決\hok8-kuat4\ ： 複雜 的 複\hok8\ ， 決定 的 決\kuat4\ ，
這个 詞 咱 普通時 較 無 用 臺語 講 的 慣勢 ， 愛 共 唸 一百 遍 。
是 針對 法律 的 部份 。
． 否決\honn2-kuat4/hoo2-kuat4\ ： 有人 讀 有 鼻音 的 honn2 決 ，
有人 讀 無 鼻音 的 hoo2 決 。
． 避免\pi7-bian2\ ： 俗音 避免\phiah4-bian2\ ， 俗音 就是 一般人 讀 毋著 。
． 呼\khoo1\ 人\lang5\ 連署\lian5-su2\： 呼\khoo1 是 這个 漢字 ， 愛 學起來 。
． 欠席者投票\khiam3-sik8-tsia2-tau5-phio3\ {不在籍投票}
． 兩岸\liong2-huann7/nng7-huann7\ ： 兩種 講法 攏有 。
海岸\hai2-huann7\、 駁岸\poh4-huann7\ 的 → 岸\huann7\ ，
咱 了解 白話音 足 慣勢 ， 講 huann7 的 是 較濟 ， 講 白話音 的 較濟 。
兩 字 攏是 白話音 ， 就是 兩岸\nng7-huann7\ ，
兩岸\liong2-huann7\ ， 兩\liong2\ 是 文言音 的 唸法 ， 配 白話音 的 岸 。
咱 臺灣 佮 菲律賓 嘛 算 兩岸 ， 佮 日本 嘛 算 兩岸 。
． 放冗\pang3-ling7\ ： 冗\ling7\  是 這字 。

四 、 俗諺\siok8-gan7\
◎ 家己 栽 一欉 ， 較贏 看 別人\\ka1-ki7 tsai1 tsit8-tsang5, khah4 iann5 khuann3 pat8-lang5\\

栽 一欉 啥 攏 會使 ， 栽 一欉 樹仔 ， 栽 一欉 果子 。
家己 栽 ， 較贏 看 別人 。
就是 直接 實行 咱 人民 的 權利 ， 公投 就是 一个 真好 的 機會 ，
咱 對 啥物 議題 ， 有 啥物 的 主張 想法 ， 家己 去 實踐 ， 來 參與 公民 投票 ，
逐家 攏 喝聲 、 出聲 ， 表達 家己 的 看法 。
若 感覺 講 啥物款 的 制度 ， 咱 想欲愛 ， 就 呼 一寡 人 ， 來 公民 投票 ，
較贏 等 別人 來 設 這个 法 。

2018 . 01 . 25 《 臺語 講 世事 》 ： 體育 改革
． 走健\tsau2-kiann7\： 毋是 健康\kian7-khong1\ 的 健\kian7\ ，
是 勇健\iong2-kiann7\  的 健\kiann7\ 。
． 黃連\ng5-ni5\
． 大粒株\tua7-liap8-lu1\
． 迎接\ging5-tsiap4\ 新的 一冬 ， 嘛 會當 迎接\ngia5-tsih4\ 新的 一冬 。
． 窒倒街\that4-to2-ke1\/that4-to2-kue1 ： 為啥物 是 倒\to2\ ？
． 會計\kue3-ke3 、 會計\kue3-ke3\ 、 會計\kue3-ke3\ ， 讀 3 擺 。 　 （ Ｏ ）
俗唸 做 會計\hue7-ke3\ 。 　 （ Ｘ ）

一 、 看 新聞 講臺 語 ： 元旦 走健 兩萬 人 上街 ：
﹡ 民眾 興𩑾𩑾\hing3-tshih4-tshih4\
﹡ 頭一擺 開放 現場 報名
﹡ 愛 運動 才會 健康 食 百二
彼工 ， 真正 足 趣味 ， 熊 讚 嘛有 來 ， 臺灣烏熊 彼隻 ， 逐家 那 開講 ， 那 行路 ， 對 健康 真正 袂䆀 。
毋過 ， 彼工 的 空氣汙染 指數 是 按怎 ？ 講笑 講笑 ， 這馬 講 ， 敢 袂 傷晏 ？
◎ 語詞
． 元旦\guan5-tan3\ ： 頭一工 ， 若欲 講 是 節日 ， 你 就 按呢 講 ， 較 無 口語 。
． 烏陰\oo1-im1\ ： 無啥 日頭 ， 無啥 曝 ， 凡勢 是 罩雺 罩霧 。
． 走健\tsau2-kiann7\ ： 毋是 健康\kian7-khong1\ 的 健\kian7\  ，
是 勇健\iong2-kiann7\ 的 健\kiann7\ 。
會使 講是 新創 的 詞 ， 這 是 佇 臺文 作家 #陳明仁# 老師 的 小說集 《 路樹下 的 too7-peh4-a2 》 內底 ，
有用 這个 詞 ， 這 是 新 創作 的 。
因為 過去 都 無 這款 的 {健走} 、 {健行} ， {慢跑} 。
． 興𩑾𩑾\hing3-tshih4-tshih4/hing3-tshirh4-tshirh4\ ： 足 興 的 ， 足 濟人 的 。
． 插插插\tshah4-tshah4-tshah4 ： 足濟 人 ， 無 縫 矣 。
． 份額\hun7-giah8\ ： 現場 報名 的 份額 無蓋 濟 ， 誠 緊 名額 攏 滿 矣 。
． 食 百二 tsiah8 pah4-ji7： 逐家 愛 定定 運動 ， 才會 當 健康 食 百二 。

二 、 看 戲齣\hi3-tshut4\ 講臺 語 ：
◎ 啞口硩死囝\e2-kau2-teh4-si2-kiann2\.
． 啞口\e2-kau2\ ： 袂當 講話 、 無法度 講話 的 人 。
萬不幸 ， 真正 啞口 的 硩死 囝 ， 有 苦衷 講袂出來 ， 抑是 無地 講 。
彼个 情景 足歹 想像 ， 若是 真正 硩著 囝 ， 主要 是 啞口 無法度 講話 ，
來 講 拄著 啥物代誌 ， 有 苦楚 ， 有 痛苦 ， 攏 無法度 共人 講 。
形容 {有苦難言} 。
硩死 囝 已經 是 足 艱苦 的 代誌 ， 本來 會當 共人 講一下 ， 毋過 ， 家己 的 責任 ， 家己 硩死 的 ，
欲 怪 啥人 ， 攏 袂當 講 。
{啞巴吃黃蓮} 仝款 意思 ， 食著 黃蓮 ， 袂赴 呸 ， 已經 規喙 足 苦 的 。

◎ 有功 無 賞 ， 拍破 愛 賠\\iu2-kong1 bo5 siunn2, phah4-phua3 ai3 pue5\\
﹡ 若 做 啥物 有 功勞 ， 應該 愛 予人 呵咾 的 代誌 ， 但是 無人 共你 呵咾 ， 無人 共你 賞 ， 無 賞 無關係 ，
結果 ， 小可 有 啥物 失覺察 的 時陣 ， 閣愛 你 賠 。
一般 生活 上 ， 真濟 人 會用 這句話 ， 意思 就是 {吃力不討好} ， 就是 我 有 付出 ，結果 無啥物 相對 的 回報 ， 可能 淡薄仔 出問題 ， 可能 愛 負擔 ， 愛 賠償 足濟 。
毋免 具體 有 賞 無 賞 ， 應該 愛 公平 來 處理 對待 。

三 、 公共 事務 做伙 舞 ： 體育 改革
逐回 咧 關心 國際 的 體育 比賽 的 時陣 ， 咱 除了 愛 關心 選手 的 成績 以外 ， 閣愛 煩惱 隊 外 毋是 咱 愛 的 名 ， 閣愛 煩惱 選手 是毋是 有 好好仔 照顧 ， 有 受著 委屈 無 ， 是毋是 會當 來 好好仔 比賽 。 到底 問題 出佇 啥物 所在 ， 所以 逐家 講 愛 來 做 體育 改革 。

◎ 孤項 體育 協會 的 問題
為啥物 選手 無 [[予人]] 好好仔 照顧 ， 無法度 好好仔 比賽 ， 追究 起來 ， 發現 原來 佮 國際 比賽 的 事務 接接 的 ， 而且 應該 是 佮 選手 關係 是非 常 非常 密切 的 這寡 孤項 的 體育 協會 ， 追究 到遮 來 。
＊ 政治人物 擔任 理事長
有人 就 共 所有 的 孤項 體育 協會 的 理事長 ，  的 資料 調 出來 看 ， 結果 發現 真濟 理事長 ，
攏是 政治人物 。 簡單 講 ， 是 佮 某一个 政黨 有關係 的 政治人物 。
＊ 選手 對外 聯絡 唯一 門路
因為 體育 的 代誌 ， 資源 本來 就 需要 政府 支持 ， 政治人物 來 做 協會 的 理事長 𤆬頭\tshua7-thau5\ ，
無啥物 要緊 ， 按呢 講 是 無毋著 ， 但是 這寡 協會 佮 一般 的 協會 有 真 大 的 無仝款 。
若是 體育 協會 伊 的 項目 ， 拄好 是 有 佇 亞運 、 奧運 內面 的 項目 ，
這个 協會 就是 選手 對外 聯絡 唯一 的 門路 ， 權力 是 足 大 的 。
這寡 協會 ， 閣 會當 決定 予 啥物人 會當 出去 比賽 ， 有 這款 的 權力 。
這寡 協會 的 公共性 非常 懸 ， 這 佮 一般 協會 無仝款 。
＊ 人民 團體 法 管 無 嚴
公共性 遮爾 懸 的 協會 ， 咱 人民 團體 法 ， 管 閣 無啥 蓋 嚴 ， 管 無 嚴 。
這寡 協會 慢慢仔 就 走精 去 。

◎ 是按怎 會 按呢
咱 來 檢討 一下 ， 你 若有 團體 的 經驗 ， 就 知影 一个 協會 就是 所有 的 會員 ， 選 一陣人 來 做 理事會 ， 理事會 內面 才閣 選 一个 人 來 做 理事長 𤆬頭 。
＊ 祕書長 無 任期 限制
結果 ， 發現 孤項 的 體育 協會 ， 顛倒是 祕書長 比 理事長 閣較 重要 ， 因為 祕書長 無 任期 的 限制 ，
變做 是 祕書長 一直 做 ， 一直 做 ， 理事長 顛倒是 祕書長 去 揣來 的 。
因為 祕書長 上 了解 規个 會務 ， 規个 人事 ， 伊 攏 非常 了解 ， 伊 才 去 揣 政治人物 ，
抑是 會當 出錢 的 人 ， 來 做 理事長 。
＊ 政治人物 做 理事長 ， 無 插事
結果 ， 理事長 規氣 攏 無咧 插 代誌 ， 祕書長 變做 大粒株\tua7-liap8-lu1\，
真濟 做 十年 以上 的 祕書長 ， 真正 足濟足濟 。
真濟 協會 攏是 按呢 ， 但是 因為 這个 體育 協會 ， 公共性 非常 強 ， 若 變做 按呢 ， 逐家 就 愛 來 檢討 。
＊ 會員 制度 、 數簿 無 通光
當然 佮 會員 制度 有 真濟 關係 ， 過去 這寡 協會 的 會員 有 真濟 限制 ，
譬如 講 你 一定愛 有 一个 專業 ， 抑是 一定愛 理事會 通過 ， 你 才 會當 來 做 會員 。
公共性 遮爾仔 強 的 協會 ， 因為 過去 的 制度 ， 予人 無法度 監督 ， 數簿 攏 無 通光 。
進前 就有 人 欲 看 野球 協會 的 數簿 ， 竟然 干焦 兩張 (A) (four) 的 紙 ， 逐家 攏 足 受氣 的 。
逐家 才 講 這 應該 愛 來 改革 。

◎ 國民 體育 法 的 新 規定
佳哉 ， 咱 《 國民 體育 法 》 出來 矣 。
＊ 全民 通 加入 協會
進前 欲 加入 協會 ， 有 真濟 規定 ， 但是 這馬 全民 攏 會當 加入 協會 監督 。
＊ 保障 選手 出國 比賽 的 權利
這个 協會 一定愛 保障 選手 ， 出國 比賽 的 權利 。
＊ 選手 愛 占 理事 席次 兩成 以上
這 佮 進前 有 真大 的 無仝款 ， 經過 種種 的 規定 了後 ， 佇 今年 三月 進前 ， 各 協會 攏愛 共 新的 規定 改 予 好勢 ， 咱 會當 共同 期待 ， 咱 臺灣 選手 會當 佇 國外 比賽 的時陣 ， 有 閣較 好 的 表現 。

◎ 掠包
． 包山包海\pau1-suann1-pau1-hai2\： 山\suann1\ ， 毋是 san1 ， 愛 變調 。
因為 山 佮 海 ， 攏是 咱 環境 真 熟 的 物件 ， 無需要 用 文言音 。
文言音 大部份 攏咧 講 較 抽象 ， 較 毋是 生活 上 ， 書面語 的 物件 。
． 項目\hang7-bok8\ ： 目\bok8\ ， 毋是\boo7\ 。 愛 較 切 短 咧 ， 是 短音 入聲 的 字 。
註 ： 以上 佇 2018 . 01 . 18 《 臺語 講 世事 》 ： 公投法 補正 有 解說 ， 補 佇 遮 。
． 包山包海\pau1-suann1-pau1-hai2 ： 山\suann1\ ， 毋是 san1 。
． 項目\hang7-bok8\ ： 目\bok8\ 免 遐 長 ， 愛 小可 切 一下 ， 切 較 短 咧 。
． 通光\thang1-kng1\ ： 通\thang1\ 是 白話音 ， 第 一 聲 變 第 七 聲 。
． 保障\po2-tsiong1\ ： 障\tsiong1\ 是 障礙\tsiong3-gai7\ 的 障 ， 毋是 tsiong1 。
註 ： 《 教典 》 兩个 音 攏有 收 。 毋知 敢有 人 讀 障礙 tsiong1-gai7  ？
.
◎ 語詞
． 接接\tsih5-tsiap5\ ： 佮 延延\ian5-tshian5\ ， 漢字 來講 是 仝款 ，
一个 是 白話音 tsih4 ， 一个 文言音 tsiap4 。
過去 老輩 攏 足 捷 講 白話音 tsih4 ， 可比 講
例 ： 你 佇 遮 等 ， 我 連鞭 來 接\tsih4\ 你 。
就是 來 接\tsiap4\ 你 的 意思 ， 咱 這馬 攏 講 接\tsiap4\ 。
例 ： 迎接\ging5-tsiap4\ ， 這 是 文言音 的 講法 ，
迎接\ngia5-tsih4\ ， 這 是 白話音 的 講法 。
迎媽祖 的 迎\ngia5\ 白話音 ， 接\tsih4\ 嘛是 白話音 。
例 ： 迎接\ging5-tsiap4\ 新的 一冬 ， 嘛 會當 講
  迎接\ngia5-tsih4\ 新的 一冬 。
． 憢疑\giau5-gi5\ ： 比 懷疑\huai5-gi5\ 閣較 口語 、 白話 ， 臺語 的 講法 。
  憢疑 咱 毋通 共 放捒 ， 過去 咱 足 四常 咧 講 的 。
． 門路\mng5-loo7\ ： 體育 協會 變做 是 選手 對外 聯絡 的 一个 門路 。
． 照起工\tsiau3-khi2-kang1\ ： 誠 傳統 、 誠 臺語 的 一个 口語 的 詞 ， 愛 共 抾 轉來 用 。
． 大粒株\tua7-liap8-lu1\： 這馬 若 較 少年的 ， 應該 是 較 毋知 ， 就是 {大人物} 的意思 。
“ lu1 ” 有 幾若 款 意思 ， 其中 一个 意思 就是 頭 捅\thong2\ 出來 。
． 窒倒街\that4-to2-ke1/that4-to2-kue1\ ： 人 真濟 ， 足濟 人 ， 足濟 人 ， 規个 窒死 去 。
為啥物 是 倒\to2\ ？ 佮 驚 倒\to2\ 人 應該 是 仝一个 意思 。
  倒\to2\  這字 的 用法 ， 可比 講
  驚死 ， 佮 死\si2\ 無關係 ， 用 死 來 形容 彼个 嚴重 的 程度 ，
  驚倒人 佮 驚死人 是 仝 意思 。
逐家 無愛 用 彼字 ， 換做 倒\to2\  這字 。 形容 足濟 物件 ， 無一定 人 。
． 孤占\koo1-tsiam3\ ： 體育 協會 是 孤占 ， 若像 已經 變做 某 一寡 人 的 事業 。 這 愛 改革 。
． 監督\kam3-tok4\： 監\kam3\ 是 這字 的 文言音 。
． 數簿\siau3-phoo7\： 數簿 無 通光 ， 數目 是毋是 清楚 ， 抑是 做了 無 四序 ， 愛 予 咱 監督 都著 。
． 會計\kue3-ke3\ ： 毋是 hue7-ke3 。 你 共 想 華語 嘛是 {會計} 勾破音 。 應該 愛 共 這个 音 抾 轉來 用 。

四 、 俗諺\ siok8-gan7
◎ 做官 騙 厝內 ， 做 生理 騙 熟似\\tso3-kuann1 phian3 tshu3-lai7, tso3-sing1-li2 phian3 sik8-sai7\\
你 佮 無熟似 的 人 ， 你 欲 哪有 彼个 管道 ， 抑是 交情 ， 好去 佮 伊 講 啥 。
有一點仔 人情 的 這種 部份 佇咧 。
譬如 講 搝\khiu2-giu2\ 保險 ， 當然 對 親人 朋友 開始 搝 起 。
這个 俗諺 ， 就是 這馬 體育 改革 ， 會當 予 這款 的 情形 ， 莫 定定 發生 ，
希望 會當 降低 遮的 問題 。

2018 . 02 . 01 《 臺語 講 世事 》 ： 防治 啉酒 駛車
． 激酒\kik4-tsiu2\
． 揜貼\iap4-thiap4\
． 垃圾\lah4-sap4\
． 糞埽\pun3-so3\
． 搭客\tah4-kheh4\
． 拍落公\phah4-loh8-kong1
． 扯煞\tshe2-suah4\：
． 笞刑\thi1-hing5/thai1-hing5/tshi1-hing5\

一 、 看 新聞 講 臺語 ： 私 激 米酒
． 揜貼\iap4-thiap4\ 的 工寮 非法 激酒
． 激酒 的 家私 真 垃圾\lah4-sap4\
． 凡勢 已經 佇 市場 咧 賣
這條 新聞 咧 講 激酒 的 問題 ， 偷 激酒 ， 可能 用 無合 衛生 的 規格 ， 無夠 好勢 的 環境 去 激酒 。
因為 這馬 咱 用 酒 的 量 可能 誠 大 ， 因為 欲 食 薑母鴨 、 燒酒雞 、 麻油雞 ， 攏會 用著 酒 ，
所以 逐家 愛 細膩 。
新聞 內面 彼間 工寮 ， 真正 足 狹\eh8/ueh8\ ， 激酒 的 家私 無 講 蓋 清氣 ， 足 垃圾\lah4-sap4\ 的 。
這 酒 凡勢 已經 佇 市場 咧 賣 矣 。 你 愛 知影 你 買著 的 物件 的 來源 ， 至少 愛 有 標示 ， 標示 有 清楚 。
拄才 有 兩个 總舖師\tsong2-phoo3-sai1\ 有 講 ， 伊 內行人 鼻 一下 著 知 ，
閣有 彼 傷 俗 的 ， 咱 嘛愛 細膩 。

◎ 語詞
． 激酒\kik4-tsiu2\： 酒 是 用 激\kik4\  的 。 猶閣有 啥 是 用 激 的 ？
例 ： 激腦\kik4-lo2\ ， 是 激\kik4\ 樟腦\tsiunn1-lo2\  {蒸餾 樟腦油}
． 寒人\kuann5-lang5\： {冷天} 的意思 ， 咱 口語 講 寒人 。
相對的 就是 熱人\juah8-lang5\ 。
  寒\kuann5\ 佮 熱\juah8\ 是 重點 ， 愛 讀 原調 。
( 兩 字 ) 後壁 有 兩 條 短線 ， – 這 叫做 輕聲 符號 ，
若 看著 這 兩个 符號 ， 咱 都愛 較 輕聲 咧 ， 後壁 輕聲 。
． 揜貼\iap4-thiap4\ ： 彼个 所在 誠 揜貼 ， 可能 無啥 欲 予人 知影 ，
抑是 足歹 揣 的 ， 足少 人 行跤到 的 所在 。 偏僻 的意思 。
． 揜\iap4\ ： 偷偷仔 。
掩掩揜揜\ng1-ng1-iap4-iap4\ {遮遮掩掩} 、 {偷偷摸摸}
例 ： 揜私奇\iap4-sai1-khia1\
揜尾狗\iap4-bue2-kau2/iap4-be2-kau2\
． 家私\ke1-si1\ ： 激酒 愛用 啥物 家私 ？
． 垃圾\lah4-sap4\ ： 是 寫做 這 兩个 漢字 。 垃圾\lah4-sap4\ 還 垃圾 ，
  糞埽\pun3-so3\ 是 這 兩 字 ， 糞埽\pun3-so3\ 還 糞埽 。
． 一四界\tsit8-si3-ke3\tsit8-si3-kue3\ ： 就是 滿滿是 。
例 ： 你 毋通 醬\tsiunn3\ 甲 一四界 。
． 稽查\khe1-tsa1\ ： 去 調查 ， 去 查 的意思 。
稽考\khe1-kho2\ ： 就是 考據\kho2-ki3/kho2-ku3/kho2-kir3\ 。 《 臺 日 大 辭典 》 研究 ， 考究 。
例 ： 警察 欲來 稽查 。
無一定 是 警察 ， 相關 單位 ， 衛生 單位 來 做 稽查 。

二 、 看 戲齣\hi3-tshut4\ 講 臺語 ：
◎ 三 斤 貓 數想 食 四 斤 鳥鼠|sann1 kin1 niau1 siau3-siunn7 tsiah8 si3 kin1 niau2-tshi2/sann1 kun1 niau1 siau3-siunn7 tsiah8 si3 kun1 niau2-tshi2|

＊ 像 拄才 看 的 戲劇 情境 ， 就是 你 愛 知影 你 的 能力 到 [[佗位]] ， 莫 做 超過 你 的 能力 範圍 的 代誌 ，
若是 超過 就 莫 做 。
用 佇 一般 ， 咱 可能 想欲 做啥 ， 猶毋過 咱 可能 猶 無夠 彼个 氣力 ，
你 莫 去 數想 做 你 無法度 做甲到 的 代誌 。
啉酒 駛車 的 問題 來看 ， 真濟 人 無了解 情形 ，
可能 三 斤 貓 啉酒 了後 ， 想講 家己 變做 六 斤 ， 數想 食 四 斤 鳥鼠 。
． 數想\siau3-siunn7\： 漢字 按呢 寫 。

◎ 頭毛試火\thau5-mng5-tshi3-hue2/thau5-moo1-tshi3-hue2\
＊ 你 明明知影 足 危險 的 代誌 ， 你 閣 刁工 閣去 做 。
咱 頭毛 ， 就算 你 閣較 按怎 長 ， 若準 講 火 著 起來 ， 一時仔 就 燒了 。
想講 伊 頭毛 傷 長 ， 其實 連鞭 就 燒著 你 的 頭殼頂 矣 。
若 講著 啉酒 駛車 的 議題 ， 真濟 人 想講 足𠢕 駛車 ，
啉酒 了後 欲 駛車 ， 就是 頭毛試火 ， 毋是 干焦 燒著 家己 頭毛 ， 閣 燒著 別人 的 頭毛 。
這 真正 袂使 。

三 、 公共 事務 做伙 舞 ： 防治 啉酒 駛車
這馬 這个 時間 ， 咧欲 過年 矣 ， 最近 有 真濟 朋友 ， 攏咧 食 尾牙 ， 逐家 啉酒 了後 ， 是 按怎 轉去 的 ？ 這个 問題 非常 重要 。
◎ 防治 啉酒 駛車
． 逐冬 啉酒 駛車 死亡 的 有 成百 个
根據 統計 ， 逐冬 啉酒 駛車 死亡 的 ， 都 有 成百 个 ， 成百 个 就是 差不多 咧欲 一百个 ，
這 是 非常 非常 嚴重 。
． 成做 社會問題
． 有 民眾 感覺 處罰 傷 輕
明明 就有 一寡 法律 咧 規定 ， 是按怎 猶是 逐冬 攏 會當 聽著 ， 有人 啉酒 駛車 去 挵\long3\ 人 ，
抑是 去 [[予人]] 挵死 這款 的 問題 。
是毋是 處罰 傷過 輕 ？
.
◎ 目前 的 處罰 條例
這馬 有一寡 法律 ， 就是 咧 做 這款 規定 ， 處罰 佇 舊年 有 經過 修正 ， 有 閣較 重 ，
咱 來看 修正 有 加 啥物 物件 。
． 推辭 酒測 ， 一擺 罰 十八 萬
若 佇 駛車 的 時陣 ， 拄著 警察 欲 共你 做 酒測 ， 你 無欲 予 伊 測 ， 一擺 愛 罰 十八 萬 ， 佇 過去 是 罰 九 萬 。
這擺 修正 了後 ， 是 罰 兩倍 ， 若 閣再 犯 ， 每 一擺 閣 加 罰 十八 萬 。
． 牽連 條例 ： 搭客 嘛愛 罰錢
新的 條例 內面 ， 閣 加 一條 牽連 條例 ， 毋但 駛車 的 人 愛 [[予人]] 罰 ， 若 坐 伊 的 車 ， 嘛 仝款 愛 罰錢 。
所以 希望 這款 條例 ， 逐家 共同 來 注意 。
． 若 害人 死亡 ， 車 拍落公 ， 駕照 扯煞
若是 啉酒 駛車 ， 害人 死亡 ， 車 拍落公 ， 車 就 毋是 你的 矣 ， 駕照 扯煞 ， 永遠 袂當 閣 考 執照 。
這馬 的 條例 加 這寡 ， 除了 這 以外 ， 以前 嘛是 仝款 ， 若 害人 死亡 等等 ， 嘛是 有一寡 刑法 的 處罰 ， 愛 掠去 關 等等 ， 這馬 法律 有 規定 ， 逐家 應該 袂使 啉酒 駛車 。

◎ 按呢 敢有 夠額
． 猶是 有 藝人 無 尊重 酒測
明明 就有 法律 ， 前一站仔 ， 嘛是 有 看著 藝人 去 [[予人]] 掠著 ， 酒測 了後 ，
伊 閣講 伊 干焦 啉 一兩 杯仔 bih4-luh4 爾爾 ， 但是 測 出來 ， 明明 足 懸 的 。
咱 就 感覺 真 奇怪 ， 是毋是 逐家 攏 無 尊重 法律 ？
． 有人 提議 笞刑  
． 親像 古早 衙門 的 刑 杖
  笞刑 親像 古早 衙門 提 棍仔 ， 抑是 箠仔 來 共你 捽 。
． 無 人道 ， 是 共人 嚇驚
這款 刑 真正 無 人道 ， 而且 咱 明明 是 文明人 ， 也 毋是 野蠻人 ， 毋通 按呢 來 對待 。
所以 有人 提出 這款 提議 ， 真濟 人 反對 。

◎ 靠 逐家 的 力量
這馬 有 一个 協會 ， 號做 臺灣 酒駕 防制 關懷 協會 ，  咧 推捒 除了 法律 以外 ， 咱 臺灣人 一寡 文化 嘛是 愛 綴咧 改 。
． 臺灣 的 應酬 文化 鼓舞 啉酒
咧 啉酒 的　時陣 ， 一直 鼓舞 人 愛 啉酒 ， 愛 “ \tshai7\ ”罐 ， 啉酒 毋通 囉嗦 等等 ，
這寡 文化 咱 攏愛 思考 一下 。
． 店頭家 愛 幫助 人客 平安 轉去 厝
． 叫 計程車 ， 替手 駛車 ， 朋友 鬥 載
譬如 講 共  叫 計程車 ， 揣人 來 共伊 駛車 ， 抑是 朋友 鬥 載 轉去 。
這款 習慣 佮 這款 文化 ， 這 是 咱 這馬 愛 重視 的 。
． 應酬 顧 性命 ， 啉酒 莫 駛車
若是 有 想著 ， 這擺 去 食飯 的時陣 ， 會 啉著 酒 ， 就 莫 駛車 出去 ， 你 都 袂 遐爾仔 煩惱 。
除了 法律 以外 ， 觀念 嘛愛 改 ， 只要 按呢 ， 啉酒 駛車 的 問題 ， 才袂 遐 嚴重 。

◎ 掠包
＊ 有一寡 是 變調 的 問題 ， 變調 變 毋著 ， 愛 加 練習 ， 愛 學 羅馬字 。
． 尤其\iu5-ki5\ ： 其\ki5\ ， 後壁 有 字 愛 注意 變調 。
． 防治\hong5-ti7\： 治\ti7\  第 七 聲 ， 後壁 有 字 ， 愛 變 讀 第 三 聲 。
政 治\ti7\ ， 醫 治\ti7 ， 防 治\ti7\  → 治 ( 變調 七 → 三 調 ) 療 。
． 警察\king2-tshat4\ ： 變調 應該 讀做 king1  -tshat4 ， 這馬 普遍 逐家 攏 講 king3-tshat4 。
  警\king2\  佮 敬\king3\ 聲調 無仝 。
． 罰金 加倍 加倍 ， 應該 是 加\ka1\ 起去\khi2-khi3\ ， 毋是 加 入去 。
． 注意\tsu3-i3\ ： 變調 毋是 主意\tsu2-i3\ ， 是 愛 讀做 變調 三 → 二 調 ， 變調 三 → 二 調 啥物代誌 。
． 扯煞\tshe2-suah4\ ： 佮 伊 扯\tshe2\ ， 扯\tshe2\ 後壁 有 字 ， 變調 二 → 一 調 。
例 ： 你 啉酒 ， 駛車 去 [[予人]] 掠著 ， 駕照 會 扯煞 。
． 前一站仔\tsing5-tsit8-tsam7-a2\ ： 站\tsam7\ 後壁 有 字 ， 變調 七 → 三 調 。

◎ 語詞
． 推辭\the1-si5\ ： 若準 拄著 咧 測 酒精度 的 時陣 ， 袂使 推辭 ， 愛 乖乖仔 測 。
． 搭客\tah4-kheh4\ ： 仝車 的 搭客 ， 就是 坐車 的 人客 。
． 拍落公\phah4-loh8-kong1\ ： 若是 啉酒 駛車 ， 害人 死亡 ，
這个 車 就 毋是 你 的 矣 ， 是 公家 的 。 這 是 足 純 的 臺語 講法 。
． 扯煞\tshe2-suah4\ ： 我 欲 佮 你 扯\tshe2\ ， 就是 寫 這个 字 。
駕照 扯煞 ， 就 無愛 閣 予 你 繼續 駛車 ， 永遠 無愛 予 你 閣 考 。
． 放放放\pang3-hong3-hong3\ ： 法律 佇 遐 ， 毋通 共伊 放放放 。
仝一个 漢字 ， 放\pang3\ ， 動詞 ， 白話音 。
放放\hong3-hong3\ ： 文言音 。
咱 臺語 有寡 例 ， 就是 白話音 佮 文言音 做伙 ， 變做 另外 一个 詞 ，
接接\tsih4-tsiap4\ 、 食食\tsiah8-sit8\ 。
． 笞刑\thi1-hing5/thai1-hing5/tshi1-hing5\： 因為 笞 ， 有 幾若个 音 ， 攏 會使 講 。
古早 的 一種 刑罰 ， 用 皮鞭 共你 捽 ， 用 一支 長長 的 棍仔 ，
抑是 皮鞭 共你 捽 的 刑罰 ， 就是 笞刑 。
． 捽\sut4\
． 嚇驚\heh4-kiann1\ ： 這種 笞刑 是 咧 共人 嚇驚 ， 予 你 以後 毋敢 閣 做 這項 代誌 。
咱 是 文明人 ， 愛用 法律 、 態度 、 觀念 來 改正 ， 做 調整 。

四 、 俗諺\siok8-gan7\
◎ 酒醉 心頭定 ， 酒痟 無 性命|tsiu2-tsui3 sim1-thau5-tiann7, tsiu2-siau2 bo5 senn3-mia7/tsiu2-tsui3 sim1-thau5-tiann7, tsiu2-siau2 bo5 sinn3-mia7|
啉 淡薄仔 ， 敢若 微微仔 ， 較 好睏 。
咱 欲 講 的 是 後壁 這句 ： 酒痟 無 性命 。
你 毋通 想講 啉 一點仔 酒 ， 可能 無啥物 關係 ， 其實 ，
酒痟 起來 ， 可能 會 影響著 你 的 性命 。
若有 啉酒 ， 千萬 毋通 駛車 。

2018 . 02 . 08 《 臺語 講 世事 》 過年 ， 停 播
2018 . 02 . 15 《 臺語 講 世事 》 過年 ， 停 播
2018 . 02 . 22 《 臺語 講 世事 》 臺灣 的 bang3-ga3 {動 漫畫}
． 蜂岫癰\phang1-siu7-ing1\ ： 癰\ing1\ ， 這字 足歹 寫 ， 愛 會曉 寫 。
． 推捒\tshui1-sak4\ ： 欲 共 (push) 、 促使 、 促進 啥物代誌 ， 攏是 講 推捒\tshui1-sak4\ 。
． 欣賞\him1-siong2\ ： 是 合喙 的 欣\him1\ 。
． 一 齣\tshut4\ 戲 、 一 齣\tshut4\ 電影 ， 咱 是 用 齣 。
． 描寫\bio5-sia2\ ： 文言音 描寫\biau5-sia2\ ， 描 白話音 bio5-sia2 ， 毋是 ”miau5 ” 。
． bang3-ga3 節 ， 毋是 艋舺\Bang2-kah4\ 節 。
． 加薦仔\ka1-tsi3-a2\ ： 咱 講 彼个 袋仔 足有 臺灣 味 ， 特色 的 袋仔 。
． 企畫\khi3-ue7\ （O） ， 會 佮 氣話\khi3-ue7\  仝 音 。
企畫\khe3-ue7\（X） ， 會 佮 客家 朋友 講 的 話 客話\kheh4-ue7\  倚 音 。
註 ： 《 臺文 華文 線頂 辭典 》 、 《 臺 英 辭典 》 有 收 企劃\khi3-hik8\ 、 計劃\ke3-ik8/ke3-hik8\ 。
《 教典 》 無 收 。

一 、 看 新聞 講 臺語 ： 生湠 臺語 讀 劇
． 用 聲 、 表情 來 搬戲
． 用 臺灣話 講臺 灣 事
． 向望 母語 繼續 生湠
  讀 劇 就是 用 聲 佮 表情 來 搬戲 ， 干焦 聲 佮 表情 ， 嘛 足 感動人 的 。
就是 用 臺灣話 來講 臺灣 的 歷史 佮 代誌 ， 本身 就會 感動人 。
譬如 講 ， 講著 二二八 彼段 ， 予人 真正 哭出來 。
毋但 講著 二二八 ， 閣有 講著 其 它 的 事件 ， 就是 規个 無仝款 的 事件 ， 來 串 連做 咱 遮的 人 ，
是按怎 會 投入 母語 的 運動 ， 遮的 故事 。
毋但 二二八 ， 嘛有 足濟 人 的 故事 ， 內面 嘛有 阿 惠 老師 的 故事 ， 對 少年 一直 行 來 ，
為 咱 臺語 拍拚 的 情形 。
這回 為 逐家 介紹 這號 做 《 生湠 臺語 讀 劇 》 ， 生湠 的 劇 名 ， 就會 知影 意思 ，
希望 母語 會當 繼續 生湠 。

◎ 語詞
． 蜂岫癰\phang1-siu7-ing1\： 這 是 一種 病症 。
蜂岫\phang1-siu7\ 就是 蜂 的 岫 ， 鳥仔岫\tsiau2-a2-siu7\， 攏是 這字 。
癰\ing1\， 意思 是 會 生 膿 ， 會 發炎 的 一種 症頭 。 這字 足歹 寫 。
． 激聲\kik4-siann1\ ： 因為 是 讀 劇 ， 演員 愛用 各種 無仝 的 聲嗽 ， 共 激 出來 ， 來 表達 一寡 劇情 。
激聲 愛 出 一个 力 ， 抑是 一个 過程 。
． 激酒\kik4-tsiu2\ ： 酒 嘛是 用 激\kik4\ 的 。
． 朗讀\long2-thok8\ ： 咱 臺語 口語 本來 無咧 講 ， 意思 就是 大聲 讀 出來 ， 洪聲\ang5-siann1\ 讀\thak8\ 。
． 戒嚴\kai3-giam5\ ： 講著 戒嚴時期 的 歷史 ， 所以 這个 詞 愛 讀 予 著 。
． 推捒\tshui1-sak4\ ： 咱 欲 推捒 母語 的 傳承 ， 這个 動作 ， 愛 共 記起來 。
只要 你 欲 共 (push) 啥物代誌 ， 促使 、 促進 啥物代誌 ， 攏是 講 推捒\tshui1-sak4\ 。
． 生湠\senn1-thuann3/sinn1-thuann3\ ： 欲 共 這个 語言 ， 好好仔 予 伊 會當 活 落來 ， 閣會當 湠 出去 。
． 稀微\hi1-bi5\ ： 有 一个 類似 的 衰微\sui1-bi5\ ， 無一定 干焦 講 心情 。
例 ： 街仔路 無啥 人 ， 嘛是 誠 稀微 。
． 衰微\sui1-bi5\
． 欣賞\him1-siong2\ ： 是 合喙 的 欣\him1\ 。
合喙 、 無 合喙 ， 是 咱 臺語 非常 重要 的 一个 重點 ， 愛 記 予 著 。

二 、 看 戲齣\hi3-tshut4\講 臺語
◎ 掩來扯去 ， 哪 有通 賰\\am1-lai5-tshe2-khi3, na2 u7-thang1-tshun1\\
． 掩\am1\： 就是 共 崁\kham3\ 起來 。 其中 一種 意思 。 欲 按怎 有法度 掩 ？
可能 是 你 彼个 欲 掩 的 物件 ， 較大 、 較濟 ， 才 有法度 掩 ， 無 會 掩 袂 峇 ， 無夠 通 掩 。
． 扯\tshe2\ ： 一般 是講 共 切 予 短 ， 其中 一个 意思 。
＊ 佮 掠長補短\liah8-tng5-poo2-te2\ 有一點仔 類似 。
準講 有 較濟 ， 可能 連鞭 無啥 有夠 ， 就 提來 塌\thap4\ 。
規 句 的意思 是 差不多 差不多 ， 勉強 會當過 。
掠 這爿 、 扯 這爿 的 ， 來 掩 這爿 的 ， 掩來扯去 ， 舞 規晡 ， 無通 賰 ， 有夠 用 就 袂䆀 矣 。
． 佮 生食 都 無夠 ， 哪 有通 曝乾\\tshenn1-tsiah8 to1 bo5-kau3, na2 u7-thang1 phak8-kuann1\\ 。 仝款 的 意思 。

◎ 看貓無點\khuann3-niau1-bo5-tiam2\ 。
＊ 有人 可能 會 加 一个 的\e5\ ， 看貓的無點\khuann3-niau1-e5-bo5-tiam2\ 。
  貓 的 有 一个 講 貓面 的 ， 規面 都是 攏 貓貓 ， 真濟 點 ，
應該 貓 的 有 足濟 點 ， 你 顛倒 看 貓 的 無 點 ， 就是 看人無 。
嘛 有人 解說 講 貓 佮 虎 、 豹 攏是 貓科 ， 虎 佮 豹 有 斑 、 有 點 ， 就是 較 勇 、 較 歹 ， 較 刺 ，
貓 無 點 ， 敢若 較 好 欺負 。
點 ， 佇 虎 、 豹 來講 ， 花花仔 ， 媠媠仔 ， 咱 一般 貓 的 點 ， 普普仔 ， 無像 虎 豹 遐 媠 。 有人 按呢 解說 。
意思 就是 看人無 ， 你 叫是 人 無啥 才調 ， 抑是 啥物 攏 袂曉 、 頇顢 ， 你 毋知影 人 其實 有 𠢕\gau5\ ，
有 撇步 的 所在 。

◎ 觀目\kuan1-bok8\ 、 詼諧\khe1-hai5\ 、 跤步\kha1-poo7\ 、 手路\tshiu2-loo7\
會當 參考 2018 . 8 . 30 《 臺語 講 世事 》 ： 環保 自然 葬 　 22 ： 02 解說

三 、 公共 事務 做伙 舞 ： 臺灣 的 bang3-ga3
◎ bang3-ga3 是 啥物
bang3-ga3 這个 詞 是 對 日 本來 的 。
＊ 尪仔冊 、 動畫
佇 日本 ， 就是 尪仔冊 的意思 。
若是 對 咱 臺灣人 來講 ， bang3-ga3 較 接近 動畫 。
咱 細漢的時陣 ， 佇 電視 頂懸 看著 的 ， 就是 號做 bang3-ga3 。
＊ 逐家 做議量 的 方式
看 bang3-ga3 的 時 ， 逐家 攏 足 歡喜 ， 是 做議量\tso3-gi7-niu7/tsue3-gi7-niu7\ 的 方式 。
＊ 日本 、 美國 的 較 占贏
這馬 看著 的 bang3-ga3 ， 是 對 日本 、 美國 來 的 較濟 ，  這方面 的 產業 發展 了 真好 ， 足 占贏 的 。

◎ 臺灣 的 bang3-ga3 電影
＊ 呈現 臺灣 在地 景緻
最近 有 兩 部 咱 臺灣 bang3-ga3 電影 ， 一部 號做 《 幸福 路上 》 ， 閣 一部 號做 《 貓仔 #巴克里# 》 。
這 兩 部 電影 ， 逐家 看了 攏 足 感動 的 ， 除了 故事 內容 ， 予 咱 感動 ， 主要 是 電影 內面 ，
呈現 逐家 攏 足 熟似 的 臺灣 在地 的 景緻 。
＊ 1998 年 的 《 魔法 阿媽 》 ： (Disney) 的 手路 ， 講 臺灣 的 民俗
若 講著 咱 臺灣 bang3-ga3 電影 ， 絕對 毋通 袂記得 ， 差不多 20 年前 ，
1998 年 有 一部 電影 號做 《 魔法 阿媽 》 ， 彼當時 開 差不多 五 千萬 ， 用 的 是 (Disney) 的 手路 ，
但是 講的 是 臺灣 的 民俗 。
＊ 著獎 予人 呵咾
逐家 看了 足 呵咾 ， 毋但 咱 臺灣人 呵咾 ， 嘛有 著著 國際上 的 獎 。
這部 《 魔法 阿媽 》 會使 講 是 咱 臺灣 bang3-ga3 的 上懸點\siong7-kuan5-tiam2\ 。

◎ 臺灣 bang3-ga3 技術
經過 20 年來 ， 咱 臺灣 敢 閣有 其 它 的 bang3-ga3 出現 ， 敢若 無 遐 衝 ， 逐家 就 咧 講 哪會 按呢 ？
是毋是 有 足濟 問題 ？
＊ 無輸 外國 ， 捌 代工 (Disney) 的
佇 過去 ， 咱 臺灣 bang3-ga3 的 技術 ， 絕對 袂輸 外國 ， 真濟 外國 bang3-ga3 ， 攏是 來 臺灣 代工 的 。
＊ 猶是 無 成做 夠分 的 產業
所以 講 技術 無問題 ， 但是 猶是 無 成做 有 夠分的 產業 。
＊ 穡頭 流失 、 人才 外移 、 產業 衰微
問題 是 佇 佗 ？ 是毋是 政府 無 重視 ？ 無 規劃 ？ bang3-ga3 穡頭 流失 去 ，
人才 閣 徙 去 外口 ， 產業 規个 衰微 去 。

◎ 按怎 發展 bang3-ga3 產業
＊ 參加 法國 世界 等 的 bang3-ga3-節
雖然 按呢 ， 咱 臺灣 猶是 有真濟 bang3-ga3-家 、 出版社 ， 攏 非常 拍拚 。
譬如 講 法國 有 一个 世界等 的 bang3-ga3 節 ， 最近 拄好 舉行 完 ，
這个 bang3-ga3-節 ， 咱 臺灣 已經 連紲 參加 差不多 有 6 年 的 時間 ， 每 一年 攏 去 參加 。
＊ 介紹 臺灣 島嶼 的 多元 文化
參加 這个 節 ， 透過 bang3-ga3 的 方式 ， 介紹 咱 臺灣 島嶼 多元 的 文化 。
譬如 講 今年 的 主題 ， 用 的 是 庄頭\tsng1-thau5\ ， 抑是 市仔\tshi7-a2\ ，
透過 這款 的 方式 ， 來 共 逐家 講 咱 臺灣 的 多元 文化 。
 這回 閣有 送 外國 朋友 ， 臺灣 上有 特色 的 加薦仔\ka1-tsi3-a2\ ， 非常 特別 。
＊ 愛 發展 的 包括 劇本 、 企畫 、 行銷 、 出版
透過 參加 bang3-ga3-節 ， 欲 發展 一个 bang3-ga3 的 產業 ， 無 遐爾 簡單 ， 包括 劇本 嘛愛 發展 ，
企畫 嘛愛 發展 ， 行銷 、 出版 等等 ， 上重要 的
咱 愛 講 有 物件 。
＊ 文化 是 創作 的 根基
這 一切 一切 ， 咱 攏愛 繼續 來 拍拚 ， 嘛 需要 政府 好好仔 來 規劃 ， 因為 這馬 bang3-ga3 產業 ，
會使講 世界 流行 ， 咱 一定 愛 好好 把握 。

◎ 掠包
． bang3-ga3 ： 毋是 讀做 艋舺\Bang2-kah4\ 。
本來 照 日語 音 來 翻 ， 應該 是 濁音 「が」 ga3 ， 毋是 「か」ka3 。
因為 咱 臺語 有 gà ， 嘛有 kà ， 照 日語 原音 是 濁音 的 ga3 。
． 呈現\thing5-hian7\ ： 欲 呈現 臺灣 在地 景緻 ， 變調 是 七 變 三 調 。
． 一齣\tsit8-tshut4\ 戲 、 一齣 電影 ， 咱 是 用 齣 。
  一支 嘛是 有人 講 ， 拍 一支 片 ， 看 一支 片 。 較 無 講 一部 。
． 描寫\bio5-sia2\ ： 文言音\biau5-sia2\ ， 描 白話音 bio5-sia2 ， 毋是 miau5 。
． 發展\huat4-tian2\ bang3-ga3 ： 展\tian2\ 後壁 有 字 愛 變調 ， 是 二 變 一 調 。
． bang3-ga3-節 ， 毋是 艋舺 節 。
． 加薦仔\ka1-tsi3-a2\ ： 咱 講 彼个 袋仔 足有 臺灣 味 ， 特色 的 袋仔 。
． 企畫\khi3-ue7\ ： 照 字 來講 是 企\khi3\ ， 若無 就 講 策畫\tshik4-ue7\ 、 計畫 一下 。
  企 khe3 畫 (Ｘ) ， 咱 慣勢 聽著 這 ， 欲 改 嘛 無好 改 矣 。
註 ： 《 臺文 華文 線頂 辭典 》 、 《 臺 英 辭典 》 有 收 企劃\khi3-hik8\ 、 計劃\ke3-ik8/ke3-hik8\ 。
《 教典 》 無 收 。

◎ 語詞
． bang3-ga3\bang3-ga3\ ： ” (b) ” 佮 ” (g) ” 攏是 濁音 。
． 尪仔冊\ang1-a2-tsheh4\ 、 尪仔書\ang1-a2-tsu1\ ： 攏 會使 。
． 戲園\hi3-hng5\ ： 欲 看戲 ， 去 戲園 看 。 古早 較 傳統的 講法 。
． 手路\tshiu2-loo7\： 用 啥物款 的 手路 去 畫 ， 用 {#迪士尼#} (#Disney#) 的 手路 。
這款 方法 ， 抑是 這種 方式 。
佮 手路菜 ， 是 {招牌菜} 代表性 的 意思 無仝 。
． 做議量\tso3-gi7-niu7/tsue3-gi7-niu7\ ： 看 bang3-ga3 ， 做議量 。
例 ： 我 做 這个 工課 ， 是 咧 做議量 的 。
有人 按呢 用 ， 做 趣味 的 就著 矣 ， 按呢 袂䆀 ， 共 工課 做議量 。
． 過鹹水\kue3-kiam5-tsiu2/ke3-kiam5-tsui2\ ： 咱 臺灣 的 bang3-ga3 ， 誠濟 是 有 過鹹水 。
提 獎 ， 得著 真濟 外國 的 肯定 ， 去到 外國 就是 過鹹水 ， 毋是 鹽水\iam5-tsui2\ 。
  鹹水\kiam5-tsui2\ 就是 咧 講 海洋 ， 海水 鹹鹹 ， 過海 就著 矣 。
． 夠分\kau3-hun1\ ： 咱 臺灣 的 bang3-ga3 猶未 成做 有 夠分 ， 就是 猶未 到 成熟 。
  夠分\kau3-hun1\ 就是 熟 矣 。
例 ： 彼 果子 攏會 傷 夠分 ， 就愛 緊 食 。
． 穡頭\sit4-thau5\ ： 咱 bang3-ga3 做 的 人 ， 到底 是 欠 穡頭 抑是 無欠 ，
就是 工課\khang1-khue3\ 的 意思 。
． 衰微\sue1-bi5\ ： 若 準講 無 夠分 的 環境 ， 可能 這个 產業 會 衰微 。
． 加薦仔\ka1-tsi3-a2/ka1-tsir3-a2\： 真有 臺灣 特色 。 音 的 問題 。
． 企\khi3\  畫 ， 毋是 企 khe3 畫 ， 會 佮 氣話\khi3-ue7\ 仝音 。
企畫 khe3-ue7（X） ， 會 佮 客家 朋友 講 的 話 客話\kheh4-ue7\ 倚 音 。
.
四 、 俗諺\siok8-gan7\
◎ 呵咾甲會觸舌\o1-lo2-kah4-e7-tak4-tsih8\
意思 是 足 呵咾 的 ， 呵咾 甲 舌 會 觸 一下 ， 觸 一下 ， 呵咾 做甲 足好 。
咧 講 咱 臺灣 bang3-ga3 的 工作者 ， 抑是 產業 從事 這个 工課 的 人 ，
成績 應該 是 袂䆀 ， 全世界 國際 攏是 足 呵咾 ， 呵咾甲會觸舌 。

2018 . 03 . 01 《 臺語 講 世事 》 ： 公共 跤踏車
． oo1-too2-bai2\oo1-too2-bai2\
． 插車\tshah4-tshia1\ ， pha1-車
． 納錢\lap8-tsinn5\ ： 才是 正統 的 臺灣話 ， 毋是 交 錢 、 繳 錢 。
． 偽造\gui7-tso7\： 愛 注意 “ (g) ” 的 發音 。
． 焐號\u3-ho7\
． 設置\sit4-ti3\
． 租\tsoo1\ (v s)  稅\sue3\
． 杙\khit8\ ： 可能 逐家 較 生疏 。
＊ 跤踏車 的 講法 ：
． 鐵馬\thih4-be2\
． 孔明車\khong2-bing5-tshia1\ ： #慧盈# 老師 講 khong3 ling7 車 ， 可能 是 音變 。
． 自輪車\tsu7-lian2-tshia1\
． 自轉車\tsu7-tsuan2-tshia1\
． 動輪車\tong7-lian2-tshia1\

一 、 看 新聞 講 臺語 ： 跤踏車 拖吊
． 跤踏車 烏白 插 加強 取締
． 領車 愛 加收 徙車 、 保管 費用
． 予 別人 領去 的 問題
這馬 毋但 愛 煩惱 oo1-too2-bai2 去 [[予人]] 拖去 ， 跤踏車 嘛會 去 [[予人]] 拖去 。
跤踏車 你 若 烏白 插 ， 會 予 政府 共 拖去 ， 加強 取締 。
你 的 車 去 [[予人]] 拖去 了後 ， 毋但 愛 有 罰金 ， 閣愛 收 徙車 佮 保管 的 費用 ， 伊 替 你 徙車 愛 人工 ，
囥 嘛愛 有 空間 ， 攏愛 費用 成本 ， 所以 車 真正 毋通 烏白 插 。
驚 你 的 車 去 予 別人 領去 ， 這馬 無 這个 問題 ， 若是 有 這个 問題 ， 會 共 進前 領車 彼个 人 的 資料 ，
送去 予 法律 來 處理 ， 因為 伊 攏愛 人 交 身分證 ， 才會 當 領車 ， 所以 就會 有 身分證 的 資料 ，
所以 千萬 毋通 烏白 去 領 。
.
◎ 語詞
． 拖吊\thua1-tiau3\ ： [[予人]] 拖去 ， 吊去 。
． 插車\tshah4-tshia1\ ： 車 欲 囥 佗位 ？ 逐家 可能 慣勢 講 停車 ， 毋是 咧 ，
臺語 是講 插車 ， 或者是 pha1-車 ， 啥物 車 攏 仝款 ， 你 愛 揣 一个 空間 插 入去 ， 較 大位 、
較 細位 的 差別 爾 。
pha1-車 ， 是 英語 轉過來 的 。
毋是 干焦 車 會當 用 pha1 的 ， 用 插 的 ， 船仔 嘛 仝款 ， 插船   pha1-船 。
橫直 交通工具 欲 揣 一个 所在 、 一个 格仔 來 囥入去 ， 是 插車 。
若 干焦 講 {停} ， (stop) 爾 ， 暫時 停 落來 ， 鎖匙 莫 開動 就好 ，
咱 臺語 停\thing5\  佮 插\tshah4\ 無仝款 意思 。
． 取締\tshu2-te3\ ： 締\te3\ 正爿 彼个 漢字 ， 就是 皇帝 的 帝\te3\ ， 就是 帝\te3\ 彼个 音 。
． 納錢\lap8-tsinn5\ ： 你 欲 去 納錢 ， 才 會當 共你 的 車 領 出來 。
這馬 真濟 人 受著 華語 的 影響 攏 講 交 錢 、 繳 錢 ，
這个 納錢\lap8-tsinn5\ 才是 正統 的 臺灣話 。
． 徙\sua2\ ： 共伊 換位 。 徙車 、 徙位 、 鳥仔 咧 搬厝 是 徙岫 、 人 是 搬厝 ， 袂當 講 徙 厝 。
徙 厝 ， 是 規間 厝 規个 提起來 ， 囥 去 別位 。
以 這个 例 ， 就 會使 看著 徙\sua2\ 佮 搬\puann1\ 兩 字 無仝 。
． 搜揣\tshiau1-tshue7\： 咱 一般 講 揣 無毋著 ， 搜 加 一个 意思 ，
  搜 是 揣 較 斟酌 ， 可能 有 真濟 項 選擇 ， 真濟 項 可能性 ，
閣愛 共伊 內底 揣出 較 適合 的 ， 愛 揀 。
． 偽造\gui7-tso7\ ： 若 偷牽 ， 可能 有 犯著 偽造 文書 的 罪 。 是 法律 名詞 。
這个 詞 佇 《 臺 日 大 辭典 》 有 收 ， 偽\gui7\ 是 假的 。
愛 注意 “ (g) ” 的 發音 。
． 侵占\tshim1-tsiam3\ ： 愛 注意 臺語 有 ， 華語 無 的 合喙音 “ m ” ， 合脣音 。
． 焐號\u3-ho7\ ： 共伊 焐 會當 有 一个 號 出來 ， 號 可能 是 圖 ， 抑是 啥物 印 ， 就是 做記號 。
跤踏車 頂懸 ， 共 焐號 一下 ， 予 伊 知影 這臺 是 啥人 的 。
例 ： 遮 有 火 ， 你 毋通 去 焐著 。
例 ： 囡仔 發燒 ， 咱 用 冰 的 面巾 ， 抑是 冰 的 枕頭 ， 共 焐 予 冷 。
這字 焐\u3\ 是 咱 的 正 臺語 。
.
二 、 看 戲齣\hi3-tshut4\ 講 臺語
◎ 洗面礙著鼻\se2-bin7-gai7-tioh8-phinn7\
＊ 你 的 鼻仔 啄啄 ， 本來 面 是 平面 的 ， 真好 洗 ， 這馬 欲 閃 這支 鼻 。
這 是 一个 譬喻\phi3-ju7/phi3-lu7\ 。
原本 可能 你 欲 做 的 代誌 ， 是 好意 的 ， 無 䆀 的 ， 可是 ，
有 可能 連帶\lian5-tai3\ 影響著 別人 啥物代誌 ， 不一 定 是 歹代誌 。
例 ： 公共 跤踏車 ， 抑是 啥物款 公共設施 ， 是 好意 的 政策 或 制度 ，
比如講 足濟 所在 攏有 設 公共 跤踏車 ， 相對 個人 跤踏車 ， 就 較 無 空間 通好 插 ， 通好 pha1-車 ，
這 就是 洗面礙著鼻 。
.
◎ 夫妻 感情 袂 必叉 ，著愛 食 雞|hu1-tshe1 kam2-tsing5 bue7 pit4-tshe1, tioh8-ai3 tsiah8 kue1/hu1-tshe1 kam2-tsing5 be7 pit4-tshe1, tioh8-ai3 tsiah8 ke1|
翁仔某 感情 袂 必叉 ，著愛 食 雞|ang1-a2-boo2 kam2-tsing5 bue7 pit4-tshe1, tioh8-ai3 tsiah8 kue1/ang1-a2-boo2 kam2-tsing5 be7 pit4-tshe1, tioh8-ai3 tsiah8 ke1|
咱 定定 聽著 ： 食 雞 起家|tsiah8 kue1 khi2-ke1/tsiah8 ke1 khi2-ke1| 
因為 講著 食 雞 就 順紲 講 咱 舊曆年 到 ，
逐家 會 講 一寡 好吉兆 的 話 ， 通常 會 聽著 這句 ， 一定愛 食 雞 。
.
三 、 公共 事務 做伙 舞 ： 公共 跤踏車
◎ 公共 跤踏車 是 啥物
＊ (#YouBike#) 通人知
若講 著 公共 跤踏車 的 品牌 ， 上蓋 通人知 的 ， 就是 (#YouBike#) 。
＊ 高雄 代先 有 ， 雙 北 、 各 縣市 綴咧 有
(#YouBike#) 這馬 除了 臺北市 用 這个 系統 以外 ， 慢慢仔 閣 湠 出去 ， 新北市 嘛有 ，
新竹 、 桃園 嘛有 ， 甚至 到 臺中 、 彰化 ， 攏是 (#YouBike#) 系統 。
其實 佇 臺灣 ， 上早 的 公共 跤踏車 系統 ， 是 佇 高雄 ， 號做 (#CityBike#) ， 是 高雄 代先 有的 ，
雙 北 、 各 縣市 才 綴咧 有 。
＊ 政府 出錢 設置 ， 會使 (A) 所在 借 ， (B) 所在 還
跤踏車 有 公共 的 ， 對 公共 兩 字 咱 就 知 ， 是 逐家 攏 會當 騎 的 。
簡單 講 ， 政府 出錢 設置 ， 會當 予 市民 朋友 ， 佇 (A) 所在 ， 稅 跤踏車 ， 騎 騎 騎 ， 騎 到 (B) 的 所 在來 還 。
這 號做 公共 跤踏車 。
.
◎ 綠色 交通
為啥物 欲來 捒 公共 跤踏車 ？ 一个 足 重要 的 觀念 ， 就是 綠色 交通 。
＊ 交通工具 有 環保 無 ？
  綠色 交通 上重要 的 ， 愛 看 這个 交通工具 有 環保 ， 抑是 無 ？
＊ 跤踏車 袂 排 烏煙
因為 跤踏車 無食 油 ， 無食 電 ， 袂 排 烏煙 。
＊ 一臺 車 濟人 使用 ， 袂 鎮地
除了 袂 排 烏煙 ， 一臺 車 濟人 會當 使用 ， 又閣 袂 鎮地 。
跤踏車 算是 綠色 交通 ， 非常 好 的 工具 。
＊ 環保 是 相對性 的
比較性 的 ， 相對性 的 ， 跤踏車 比 oo1-too2-bai2 ， 抑是 轎車 、 ba2-suh4 等等 較 環保 。
.
◎ (#YouBike#) 世界 出名
＊ 真濟 國家 推行 無 成功
咱 臺灣 的 (#YouBike#) ， 這馬 是 世界 有名 的 。
這種 公共 跤踏車 ， 除了 臺灣 ， 世界 各國 ， 真濟 國家 攏有 咧 推行 ， 但是 上 成功 的 ，
會使講 就是 咱 的 (#YouBike#) 。
＊ 使用率 世界 上懸 ， 較贏 巴黎
因為 咱 的 (#YouBike#) ， 使用率 世界 上懸 的 ， 這馬 一工 一臺 車 ， 就有 超過 十 个 人 以上 ，
有 咧 使用 ， 使用率 較贏 巴黎 。
法國 算是 全世界 內面 ， 推行 公共 跤踏車 上早 的 國家 ， 使用率 猶是 輸 咱 。
＊ 市民 守 規矩 ， 跤踏車 品質 好
咱 臺灣 哪會 遮爾仔 厲害 ？
咱 市民 朋友 非常 守 規矩 ， (#YouBike#) 著賊偷 的 比例 干焦 一 pha1， 若 法國 ， 𪜶 是 二十 pha1 ，
比較起來 ， 你 就 知影 咱 真正是 守 規矩 。
跤踏車 的 品質 非常 好 ， 世界上 有名 的 品牌 ， 是 咱 臺灣 在地 廠商 。
.
◎ 愛閣 改進 的 所在
既然 做甲 遮爾仔 讚 矣 ， 是毋是 猶有 需要 改進 的 所在 ？ 當然 有 。
＊ 跤踏車路 的 設置
跤踏車 騎 佇 路裡 ， 路裡 有 ba2-suh4 ， 有 轎車 ， 有 oo1-too2-bai2 ， 一臺 比 一臺 閣較 緊 ，
按呢 騎 跤踏車 ， 敢會 安全 ？
跤踏車路 的 設置 ， 有夠 無夠 ？ 咱 愛 來 思考 看覓 。
＊ 民眾 觀念 、 交通 規定 愛 調整
有一寡 觀念 咱 嘛愛 改 。 譬如 講
騎 跤踏車 的 時 ， 騎 騎 騎 ， 頭前 有人 ， 是毋是 愛 揤 喨仔\liang1-a2\ ？
你 若 行 佇 路裡 ， 聽著 後壁 有人 共你 揤 喨仔 ， 按呢 你 是 欲 閃 正爿 ？ 抑是 倒爿 ？
這寡 細項 代誌 ， 攏是 騎 跤踏車 的 文化 ， 咱 愛 慢慢仔 來 思考 ， 真濟 交通 規定 ， 嘛愛 來 做 一寡 調整 。
這 所有 的 代誌 若 調整 予 好勢 ， 咱 臺灣 做 跤踏車 又閣 遮 厲害 ， 相信 一定 會當 予 世界 看著 ，
咱 公共 跤踏車 的 政策 ， 是 偌爾仔 好 。
.
◎ 掠包
． 設置\siat4-ti3\ ： 置\ti3\ 後壁 有 跤踏車 ， 所以 愛 變調 ， 第 三 變 第 二 調 。
． 各\kok4\ 縣市 ： 各\kok4\ 是 短音 ， 文言音 ， 毋是 長音 koo3 。 佮 國家 的 國\kok4\ 仝音 。
． 相 對\tui3\  性 ， 後壁 有 字 ， 所以 愛 變調 ， 第 三 變 第 二 調 。
． 喨仔\liang1-a2\ 、 鈃仔\giang1-a2\ 兩種 音 攏有 ， 有 “ (l) ” 的 ， 嘛有 “ (g) ” 的 。
.
◎ 語詞
＊ 跤踏車 的 講法 ：
． 鐵馬\thih4-be2\：
． 孔明車\khong2-bing5-tshia1\ ： #慧盈# 老師 講 khong3 ling7 車 ， 可能 是 音變 。
． 自輪車\tsu7-lian2-tshia1\ ： 對 日語詞 來 的 。
． 自轉車\tsu7-tsuan2-tshia1\： 對 日語詞 來 的 。
． 動輪車\tong7-lian2-tshia1\： 對 日語詞 來 的 。
． 通人知\thong1-lang5-tsai1\ ： 差不多 逐家 攏知 的意思 。
． 租\tsoo1\ ： 一般 咱 臺語 內底 ， 過去 是 用 做 名詞 ， 譬如 講 水租 、 田租 。
． 稅\sue3/ser3\ ： 有 做 動詞 ， 嘛有 做 名詞 ， 比如講 稅厝 佮 厝稅 ，
稅厝 ： 就是 咱 去 稅厝 ， 納 厝稅 。 動詞 、 名詞 攏有 咧 用 。
動詞 ： 稅厝 、 稅車 ， 較 正統 。
． 鎮地\tin3-te3\ ： 傷 占位 、 占 空間 。
例 ： 你 毋好 徛咧 遐 鎮地 。
． oo1-too2-bai2 ： 對 英語 轉 日語 ， 咱 才閣 共 吸收 ， 寫 羅馬字 。
． 車路\tshia1-loo7\： 啥物款 車 的 車路 ， 車 咧 行 的 路 。
． 捷運\tsiat8-un7\： 捷\tsiat8\ 變調 愛 變 予 著 ， 差不多 八 變 三 調 。
． 杙\khit8\ ： 可能 逐家 較 生疏 。
欲 共 (#YouBike#) 停 入去 的 時 ， 有 一支 彼个 物件 ， 號做 杙 。
古早 ， 敢若 有 牽牛 去 食草 的時陣 ， 就 共 牛 縛佇 杙 頂懸 。 就是 一个 柴 杙仔\khit8-a2\  。
欲 共 啥物 物件 固定 佇 彼个 所在 ， 就是 索仔 縛佇 杙仔 。
.
四 、 俗諺\siok8-gan7\
◎ 好天著存雨來糧\ho2-thinn1-tioh8-tsun5-hoo7-lai5-niu5\
親像 公共 跤踏車 這款 的 設置 ， 是 一个 對 環保 誠 有利 的 ， 這 就是 環保 的 政策 ，
予 咱 會當 啥物代誌 ， 做 一个 較有 遠見 ， 較 預防性 的 做法 。
譬如 講 環保 ， 降低 空氣汙染 ， 鼓勵 逐家 騎 公共 跤踏車 ， 按呢 ， 就是 好天著存雨來糧 。  

2018 . 03 . 08 《 臺語 講 世事 》 ： 千里 步道
． 爍爍顫\sih4-sih4-tsun3\
． 起交懍恂\khi2-ka1-lun2-sun2\
． 拍莓\phah4-m5\
★ 以前 的 人 ， 真正 咧 講話 內面 ， 諺語 有夠 濟 。
． 大自然\tai7-tsu7-jian5\ ， 毋是 大\tua7\ 自然 ，
． 破壞\pho3-huai7\ ： 壞\huai7\ 變調 應該 讀做 第 三 調 。
． 鞏\khong7\  紅毛塗
． 非常 的\e5\ 好 ： 這 是 華語 語法 ， 咱 臺語 毋免 用 的\e5\ 。
． 懸-閬-song3\kuan5-long3-song3
． 長蛇陣\tng5-tsua5-tin7\

一 、 看 新聞 講 臺語 ： 梅嶺 梅花 開
． 無受 風颱 影響 ， 梅花 大開
． 梅花 媠 閣有 性命力
． 適合 民眾 行踏 、 賞花
花 足 媠 的 ， 那 行路 那 賞花 ， 真正 足 快活 。
對 這款 花 較 生疏 ， 咱 一般 的 環境 較 罕得 看著 。 但是 咱 自細漢 ， 攏 有人 共 咱 講 梅花 是 愈 寒 愈 開花 。
梅嶺 這个 所在 ， 看著 梅花 大出 ， 大開 ， 愈 寒 愈 開花 。

咱 過去 敢有 討論 過 臺灣 的 國花 是 啥物 ？ 有 幾項 逐家 有 講過 ， 嘛 會當 思考 ，
可比 講 臺灣 原生種\guan5-sing1-tsing2\ 的 百合花\pik4-hap8-hue1\ ，
有人 講 鼓吹花\koo2-tshue1-hue1\ ， 因為 伊 生做 敢若 鼓吹 。
嘛有 人講 鈃仔花\giang1-a2-hue1\ ， 敢若 司公 鈃仔 彼種 形 。
嘛有 足濟 其他 的 臺灣 特有種\tik8-iu2-tsing2\ ， 逐家 攏 會當 考慮 。

◎ 語詞
． 爍爍顫\sih4-sih4-tsun3\ ： 這 是 一直 顫 ， 有 一段時間 一直 顫 ， 顫 較久 。
例 ： 寒 甲 爍爍顫\kuann5 kah4 sih4-sih4-tsun3\ 。
佮 起交懍恂\khi2-ka1-lun2-sun2\ 無仝款 。 交懍恂 是 雄雄 一陣 。
． 一目𥍉仔\tsit8-bak8-nih4-a2\ ： 足 短 的 時間 的 意思 。
例 ： 花 本來 攏 無 開 ， 一目𥍉仔 齊\tsiau5\ 開 矣 。
． 海拔\hai2-puat8\ ： 咱 會當 共 讀 一下 海拔\hai2-puat8\ 。
例 ： 佇 臺灣 ， 可能 愛 海拔 較 懸 的 所在 ， 才 看會著 彼款 梅花 。
． 拍莓\phah4-m5\ ： 莓\m5\  白話音 ， 意思 是 花莓\hue1-m5\  ，
猶未 完全 開 ， 一粒 按呢 號做 莓\m5\  。 {花苞} 、 {花蕾} 。
花莓 出來 矣 ， 猶未 齊 開 ， 號做 拍莓\phah4-m5\ 。
例 ： 這欉 樹仔 當咧 拍莓 矣 ， 連鞭 就會 開花 矣 。
． 烏寒\oo1-kuann5\ ： 不管 有 落雨 、 無 落雨 ， 烏陰 烏陰 ， 天色 無蓋 光 、 無 日頭 ， 烏烏 猶閣 會 冷 ，
烏寒天 。
一般 形容 足 寒 的 氣候 ， 毋但 寒 ， 閣 濕 ， 有 落雨 ， 天烏烏 。
． 行踏\kiann5-tah8\ ： 行行 看看咧 。
例 ： 咱 會當 有時間 ， 去 一寡 山崙仔 、 抑是 山頂 行踏 。
． 賞花\siunn2-hue1\ ： 看著 花 誠 媠 ， 咱 去 共 欣賞 的 意思 。 賞\siunn2\， 白話音 。

二 、 看 戲齣\hi3-tshut4\ 講 臺語
◎ 上山 看 山勢 ， 入門 看 人意|tsiunn7-suann1 khuann3 suann1-si3, jip8-mng5 khuann3 lang5-i3/tsiunn7-suann1 khuann3 suann1-si3, lip8-mng5 khuann3 lang5-i3|
． 上山 看 山勢 ： 若欲 行 山路 ， 愛 看 山 的 地勢 按怎 ， 懸懸低低 ， 咱 愛 順 彼个 勢 去 行 ， 抑無 會 跋倒 。
重點 佇 第二 句 。
． 入門 看 人意 ： 你 入來 到 一个 環境 ， 去 人 的 所在 ， 應該 愛 看 彼个 環境 的 狀況 ， 去 處理 代誌 的 意思 。
日本人 會 講 你 愛 會曉 讀 空氣 。 ， 你 去到 一个 所在 ， 愛 會曉 讀 空氣 ，
  空氣 欲 按怎 讀 ？ 就是 中央 是 這款 氣氛 ， 抑是 彼款 氣氛 ， 逐家 愛 會曉 讀 。
佮 這个 句 差不多 意思 。

★ 以前 的 人 ， 真正 咧 講話 內面 ， 諺語 有夠 濟 。
◎ 得失 土地公 ， 飼 無 雞\tik4-sit4 Thoo2-ti7-kong1, tshi7 bo5 ke1\
． 田頭 田尾 土地公 ， 伊 是 守護 土地 的 神 ， 你 若 得失 守護 土地 的 神 ， 你 就 袂 活 矣 。
意思 就是 在地的 ， 咱 愛 共 尊重 。
比 尊重 閣較 尊重 ， 是 尊存\tsun1-tshun5\ ， 咱 愛 順 伊 的意思 。
嘛 會當 講 愛 尊重 在地 的 物件 ， 入來 到 一个 所在 ， 在地 是 啥物款 ， 袂當 講 佮 我 無關係 ，
我 毋是 遮 的 人 ， 無關係 ， 無去 共 了解 ， 按呢 嘛 毋著 。

三 、 公共 事務 做伙 舞 ： 千里 步道
這馬 真濟 所在 ， 起 真濟 予 你 欣賞 風景 ， 又閣 會當 沓沓仔 散步 ， 抑是 運動 的 步道 ，
毋是 佇 山 內面 的 這種 步道 ， 上濟 的 ， 是 各 縣市 攏咧 起 一種 號做 空中 步道 。
◎ 天頂 步道 是 啥物 ？
對 這个 名 就 知影 ， 伊 是 起 佇 天頂 。
＊ 用 通光\thang1-kng1\ 的 材料 起
因為 攏 用 一寡 會 通光 的 材料 來 起 。
＊ 起 佇 山崁 、 山溝
有當時仔 ， 起 佇 山崁 邊 ， 有當時 ， 起 佇 山溝 內面 ， 吊橋 的 形式 。
＊ 懸-閬-song3 ， 行雲頂 的 感覺
予 逐家 感覺 懸-閬-song3 ， 行起去 敢若 行 佇 雲頂 的 感覺 。 這款 號做 天頂 步道 。

◎ 天頂 步道 的 䆀處
雖然 行起去 天頂 步道 ， 會當 予 逐家 看著 真濟 無仝款 的 景緻 ， 但是 這馬 逐家 發現 ：
＊ 各 縣市 相爭 欲 起
各 縣市 相爭 欲 起 ， 變做 咱 臺灣 ， 山裡 ， 抑是 大自然 內面 ， 竟然 雄雄 出現 真濟 人工 的 建築物 。
＊ 破壞 自然 環境
逐家 感覺 按呢 毋但是 破壞 規个 自然 環境 ， 對 生態 等等 ， 有 真濟 的 影響 。 所以 逐家 就 咧 檢討 。
＊ 參觀 熱度 是 一時仔 爾
這款 的 天頂 步道 ， 當初時 是 欲 招 逐家 來 遮 行行 看看咧 ， 結果 發現 ， 參觀 的 熱度 干焦 一絲仔 爾 。
一開始 ， 逐家 排隊 排 甲 長-閬-song3 ， 但是 時間 一下 過 ， 逐家 感覺 無啥 ，
毋但 吸引 袂著 逐家 來 𨑨迌 ， 又閣 破壞 規个 環境 。 所以 逐家 就 咧 檢討 。
＊ 較早 咧 做工程 就是 按呢
猶未 起 天頂 步道 的 時 ， 咱 起 這寡 步道 工程 ， 就 淡薄仔 需要 檢討 。
較早 咧 做 這 工程 ， 以 咱人 的 角度 出發 ， 欲 起 步道 ， 開 thoo1-lah4-kuh4 ，
抑是 怪手 入去 ， 規个 山 共 挖起來 。 抑無 ， 就是 為著 欲 起 步道 ， 就 囥 一寡 紅毛塗 ，
khong7-ku1-li2 ， 完全 破壞 規个 生態 佮 環境 的 做法 。 這款 步道 ， 逐家 嘛 咧 檢討 。

◎ 千里 步道 運動
這馬 有 一陣人 咧想 ， 敢有 啥物 方法 ， 會當 欣賞 環境 的 媠 ， 又閣 會當 健康 的 步道 。
有 一个 組織 ， 號做 千里 步道 協會 ，  就 咧 做 這个 工課 。
＊ 關心 環境 的 作家 、 教授 發起
  千里 步道 協會 差不多 有 十 冬 矣 ， 是 一陣 關心 環境 的 作家 ， 抑是 教授 ， 來 發起 這个 團體 。
＊ 用 行路 、 騎鐵馬 來 認捌 臺灣
希望 逐家 會當 用 行路 ， 抑是 騎 孔明車 方式 ， 慢慢 共 速度 放 予 慢 ， 來 認捌 臺灣 。
＊ 無仝 團體 相伨 ， 起造 環島 路網
因為 這款 理念 ， 足濟 團體 來 共 相伨 ， 結果 起 一个 環島 路網 ， 三千 公里 左右 。
這个 工課 做完 了後 ， 千里 步道 協會  這馬 咧 做的 工課 ， 咧 捒 手作 步道 。

◎ 手作 步道 是 啥物 ？
＊ 敢若 手工 仝款
咱 這个 步道 ， 就是 敢若 用 手工 咧 做 仝款 。
＊ 用 人工 替換 機械
以前 ， 咱 欲 起 一个 步道 ， 用 thoo1-lah4-kuh4  「ト ラ ッ ク」 卡車  、 抑是 怪手 入去 挖 ，
這馬 咱 欲 用 人工 來 替換 機械 的 工課 。
＊ 降低 攪擾 ， 增加 永續性
按呢 會當 降低 攪擾 環境 的 效果 ， 嘛 會當 增加 永續性 。
＊ 考慮 氣候 、 地質 ， 步道 結合 環境
咱 咧 做 步道 的 時 ， 嘛愛 考慮 彼个 所在 的 氣候 、 地質 ， 結合 環境 ， 用 彼个 所在 的 石頭 ，
抑是 柴箍 ， 佇 遐 就 提起來 用 。
對 規个 環境 來講 ， 是 非常 好 ， 這 就是 手作 步道 的 概念 。
逐家 會當 想看覓 ， 一个 是 起 佇 天頂 ， 對 環境 無 友善 ， 只是 為著 逐家 欲 看 無仝款 的 景緻 ， 來 起 的 天頂 步道 ； 一个 是 咱 沓沓仔 用 手 來 做的 手作 步道 ， 佗一 種 對 咱 環境 會 較 好 ？

◎ 掠包
． 天頂 步道 有的 是 用 玻璃 的 材質 ， 予 你 會當 徛佇 步道 ， 看著 下跤 ， 下跤 攏 看會著 風景 ，
叫做 通光\thang1-kng1\ ， 毋是 ” thang3 ” 。
． 伊 可能 是 佇 山崁\suann1-kham3\ 邊仔 ， 去 起 步道 ， 可能 兩个 山崙 ， 山 佮 山 中央 去 起 ，
  山崁\suann1-kham3\ 邊 ， 毋是 ”kham2 ” 。 本來 是 崁\kham3\ ， 有 加 一字 邊 愛 變調 。
． 『 大自然 』 兩種 攏 有人 講 ， 照 咱 講 這个 詞 的 用法 來講 ， 應該 是 大自然\tai7-tsu7-jian5\  ，
毋是 大\tua7\ 自然 ， 雖然 伊 嘛是 足 大\tua7\ 的 ， 佇 遮 毋是 咧 講 大細 的 大\tua7\，
是 用 文言音 去 讀 。
． 破壞\pho3-huai7\ ： 壞\huai7\ 變調 應該 讀做 第 三 調 。
． 鞏\khong7\ 紅毛塗 ， 用 紅毛塗 鞏\khong7\ 的 。 變調 愛 讀 予 著 ，
毋是 讀做 “ khong2 ” ， 會 變做 炕窯\khong3-io5\ 的 炕\khong3\ 。
． {手作 步道} 的 {手作} 是 華語 ， 問題 是 你 欲 按怎 講 。
若是 針對 漢字 ， 工作 的 作 攏是 入聲 ， 有 兩个 音 ，
白話音 “ tsoh4 ” ， 手作 tshiu2-tsoh4 步道 ； 抑是 用
  工作 的 “ tsok4 ” ， 文言音 來 講 ， 手作 tshiu2-tsok4 步道 。
以這个 詞 ， 華語詞 欲 共 吸收 來 做 臺語 外來詞 ， 可是 手 的 文言音 是 “ siu2 ” 。
  手做\tshiu2-tso3/tshiu2-tsue3\ 步道 ， 用 手\tshiu2\ 做 的 步道 ， 較 聽有 。
可能 愛 有人 規定 一下 ， 看 按怎 講 較 適合 。
若是 講 手做\tshiu2-tso3/tshiu2-tsue3\ ， 較 聽有 ， 用 手 做 的 ， 講 手工 步道 嘛 會使 ，
因為 咱 本來 就有 咧 講 手工 ， 較 白話 。
． 氣候\khi3-hau7\
． 非常 的\e5\ 好 ： 這 是 華語 語法 ， 咱 臺語 毋免 用 的 。
非常\hui1-siong5\ 好\ho2\ 、 足好\tsiok4-ho2\。

◎ 語詞 ：
． 山崁\suann1-kham3\
． 山溝\suann1-kau1
． 懸-閬-song3\kuan5-long3-song3\
長-閬-song3\tng5-long3-song3\ ，
閬-song3\long3-song3\： 有 一个 距離 的 感覺 。
． 行雲頂\kiann5-hun5-ting2\ ： 天頂 的 步道 敢若 行雲頂 的 感覺 。 直接講 伊 就是 行 佇 雲頂 的 形 。
一般 生活 上 ， 若 用 行雲頂 ， 攏會 加一 个 的\e5\ ，
例 ： 伊 乎 ， 行雲頂的\kiann5-hun5-ting2-e5\ 。 意思 就是 {不食人間煙火} 。
． 景緻\king2-ti3\ ： 行 步道 來 欣賞 一寡 景緻 。
． 長蛇陣\tng5-tsua5-tin7\ ： 排 甲 足 長 的 。
． 紅毛塗\ang5-mng5-thoo5\ ： 或者是 “ khong7-ku1-li2 ” 這種 的 講法 。
． 評估\phing5-koo2\ ： 若 做 步道 ， 上好 是 愛 做 環境 影響 的 評估 。
評估\phing5-koo2\ 後面 若有 字 ， 估\koo2\ 愛 變調 二 變 一 調 。
． 相伨\sio1-thin7\ ： 定定 咧 講 ， 伨\thin7\ 愛 按呢 寫 這个 漢字 。
互相 支持 ， 講 相伨 。

四 、 俗諺\siok8-gan7\
◎ 人 無 照 天理 ， 天 無 照 甲子\\lang5 bo5 tsiau3 thinn1-li2, thinn1 bo5 tsiau3 kah4-tsi2\\
咱 若 環境 烏白 共 破壞 ， 天 就 無 照 甲子 。
六十 年 號做 一甲子 。
． 甲子\kah4-tsi2\： 是 天干 、 地支 配 起來 ， 甲 是 天干 的 其中 第一个 ，
  子\tsi2\ 是 地支 其中 一个 ， 是 欲 配 甲子 用 的 。
若是 欲 講 地支 按怎 唸 的 時 ， 愛 唸 另外 一个 唸法 ，
  子\tsu2\ 、 丑\thiu2\ 、 寅\in5\ 、 卯\bau2\ 彼種 的 。
． 天 若 無 照 甲子 ， 就是 伊 無欲 照 伊 的 規矩 咧 運行 。

2018 . 03 . 15 《 臺語 講 世事 》 ： 女 力 時代
★ 查某人\tsa1-boo2-lang5/tsau9-lang5/tsoo9-lang5\
女性 ， 咱 一般 攏 講 查某人 ， 查某 合音 變做 tsau9-lang5 ， 抑是 tsoo9-lang5 。
#慧盈# 老師 ： tsau9-lang5 、 tsoo9-lang5 聽起來 敢若 淡薄仔 無 尊重 的 感覺 ， 聽起來 起毛 無 講 蓋好 。
註 ： 本人 嘛是 有 這款 感覺 。
#豐惠# 老師 ： 其實 無 這个 意思 ， 干焦 合音 。
． 無較縒\bo5-khah4-tsuah8\ ： 無效 、 無路用 的 意思 。
就是 咱 臺語文 教育 無 普遍 ， 大部份 的 人 毋知 按怎 寫 。
◎ 腳數\kioh4-siau3\ ： 就是 這 兩 字 。 是 相對 較 正面 的 。
． 跤數\kha1-siau3\ ： 是 另外 一个 詞 ， 較 負面 的 ，
◎ 句型\ku3-hing5\ ： 對應 華語 『 … … 嗎 ？ 』 ， 有 兩種 講法 ：
  敢\kam2\ … … ？ ， 抑是 … … 是無\si7-bo5\ ？  
例 ： 我 敢有 足 媠 ？ 　 （ Ｏ ）
例 ： 我 足 媠 的 是無 ？ （ Ｏ ）
例 ： 我 足 媠 的 嗎 ？ 　 （ Ｘ ）
莫 受 華語 的 影響 ， 毋通 共 咱 臺語 的 句型\ku3-hing5\ 放袂記 去 。
． 女性主義\lu2-sing3-tsu2-gi7\ ： 義\gi7\ 的 “ g ” 音 ， 愛 較濟 咧 。
． 議題\gi7-te5\ ： 主義的 義\gi7\ 仝款 ， 議\gi7\ 的 “ g ” 愛 較濟 咧 。

一 、 看 新聞 講 臺語 ： 女性 食頭路 壓力 大
＊ 婦人人 食頭路 無 保障
講著 月月安 ， 有 袂少 的 女性 工作人員 ， 就是 做 食頭路人 ， 比 男性 來講 ， 一個月 來 一擺 這个 代誌 ，
確實 會 造成 心理上 ， 一寡 較 無爽快 、 較 無方便 ， 可能 會 希望 是毋是 會當 加 歇 一兩工 。
  生理假\sing1-li2-ka2\ 嘛是 落尾 才有 的 。
女性 佇 食頭路 的 過程 ， 確實 是 濟濟 項 ， 比 男性 來講 閣較 辛苦 。
佇 制度 頂懸 ， 婦人人 食頭路 ， 無啥物 保障 ， 譬如 講 以前 咱 食頭路 的 時 ， 仝款 是 大學 畢業生 ，
起薪 減 人 兩 、 三千 箍 ， 一開始 就是 按呢 ， 這 是 足 奇怪 的 觀念 佮 制度 。
＊ 結婚 生囝 成做 工課 路阻
女性 愛 結婚 、 生囝 ， 為啥物 男性 結婚 就 無 這个 問題 ？ 著 咩 ！
愛 共 頭家 問一下 ， 為啥物 無仝款 的 對待 ？
＊ 三十 歲 以後 勞動 參與率\tsham1-u2-lut8\ 降低
真濟 女性 朋友 三十 歲 以後 ， 欲 結婚 、 生囝 ， 主要 是 結婚 ， 牽涉著 欲 生囝 ， 就 想講 較晏 生 ，
較晏 生 閣 驚仔 生 袂 出來 ， 差不多 三十 歲 開始 ， 面臨 生活 上 佮 工作 上 欲 按怎 兼顧 ？
這馬 鼓勵 逐家 愛 加 生囝 ， 這寡 負擔 的 代誌 ， 無 替 咱 女性 朋友 想 ， 按呢 哪會使 ？

◎ 語詞
． 查某人\tsa1-boo2-lang5/tsau9-lang5/tsoo9-lang5\ ： 女性 ， 咱 一般 攏 講 查某人 ，
  查某 合音 變做 “ tsau9-lang5 ” ， 抑是 “ tsoo9-lang5 ” 。
  tsau9-lang5 、 tsoo9-lang5 聽起來 敢若 淡薄仔 無 尊重 的 感覺 ， 聽起來 起毛 無 講 蓋好 。
其實 無 這个 意思 ， 干焦 合音 。
． 婦人人\hu7-jin5-lang5/hu7-lin5-lang5\ ： 嘛是 咧 講 查某人 。 一般來講 可能 二、三十 歲 ，
抑是 甚至 以上 ， 較 袂 講 足 少年 的 ， 十幾 歲 較 袂 講 是 婦人人 ， 本來 就是 婦女 的意思 。
可能 一般人 較少 聽著 這款 的 講法 ， 佇 教會 系統 是 足 四常 ， 這 應該 是 古早 有 的 詞 ，
只是 落尾 攏 教會內 咧 用 。
人\jin5/lin5\ ， 文音 ； 人\lang5\ ， 白話音 ， 事實上 就是 婦人 。

討論 ： 講著 查某人 ， 有 一个 觀念 ， 真濟 人 會 感覺 查某人 ， 這 三 字 聽起來 怪怪 ， 無 尊重 ，
有的是 針對 查某 這 兩 字 ， 感覺 若像 講 查某 ， 是 咧 指 特殊 行業 的 女性 ，
當然 過去 有一寡 因素 ， 趁食查某 、 菜店查某 這種 詞 ，
所以 予人 的 感覺 是毋是 莫講 查某 這个 詞 ， 事實上 ， 伊 原本 就是 女性 。
這个 觀念 著愛 改 。
． 食頭路\tsiah8-thau5-loo7\ ： 可能 去 某一个 所在 上班 ， 領 人 的 薪水 。
． 工課\khang1-khue3\ ： 食頭路 就是 做 啥物 工課 ， 就是 寫 這 兩 字 。
． 阻礙\tsoo2-gai7\ ： 拄著 啥物 阻礙 。 愛 較 注意 礙\gai7\  的 “ (g) ” 音 。
． 無較縒\bo5-khah4-tsuah8\ ： 無效 、 無路用 的意思 。
就是 咱 臺語文 教育 無 普遍 ， 大部份 的 人 毋知 按怎 寫 。
． 壓力\ap4-lik8\ ： 女性 工作 的 壓力 不止仔 大 。
這个 音 有較 歹 唸 ， 欲 講 這个 詞 愛 較 注意 “ ap4-lik8 ” 。

二 、 看 戲齣\hi3-tshut4\ 講 臺語
◎ 腳數\kioh4-siau3\ 好\ho2\ ： 就是 這 三 字 ， 就是 好 的 腳數\kioh4-siau3\  
腳數\kioh4-siau3\ 就是 足有 氣魄 ， 有 膽識 、 有 能力 的 彼種 角色 ，
彼款 人物 。 這个 詞 咱 一般人 較 無了解 。
這字 數\siau3\ 敢是 算數 的 數\siau3\ ？ 仝 字 ， 無仝 意思 。
腳數\kioh4-siau3\ ： 真 按怎 的 一个 角色 。
． 跤數\khs2-siau3\ ： 是 另外 一个 詞 ， 較 負面 的 ，
腳數\kioh4-siau3\ ： 是 相對 較 正面 的 。

◎ 鼓井水雞 ： 這 是 一句 俗諺語 。
你 若像 無 看過 外口 的 世界 ， 形容 人 是 鼓井水雞 。
． 水雞 ， 南北 有淡薄仔 差異性\tsha1-i7-sing3\ ， 讀音 背後 ， 有 看法 的 問題 。
南部 有寡 人 是 共 水雞\tsui2-ke1/tsui2-kue1\ 當做 毋是 這个 動物 ， 是 咧 講 女性 的 性器官 ，
若是 欲 講 正港 的 動物 ， 愛 講 “ sui2-ke1 ” 。
嘛 有人 講 倒反 的 講法 ， 水雞\sui2-ke1\ 才是 講 女性 性器官 。
攏 在人 講 ， 無仝 所在 ， 有 無仝 的 慣勢 。

◎ 句型 ：
對應 華語 『 … … 嗎 ？ 』 ， 有 兩種 講法 ：
  敢\kam2\ … … ？ ， 抑是 … … 是無\si7-bo5\ ？  
例 ： 我 敢有 足 媠 ？ 　 （ Ｏ ）
例 ： 我 足 媠 的 是無 ？ （ Ｏ ）
例 ： 我 足 媠 嗎 ？ 　 　 （ Ｘ ）
莫 受 華語 的 影響 ， 毋通 共 咱 臺語 的 句型\ku3-hing5\ 放袂記 去 。

三 、 公共 事務 做伙 舞 ： 女力\lu2-lik8\ 時代
◎ 女力 是 啥物 ？
＊ 女性 的 力量 、 查某人 的 氣力
氣力 佮 力量 ， 毋是 干焦 具體 上 搬 物件 等等 ， 是 各種 方面 。
＊ 查某人 𤆬頭\tshua7-thau5\ 、 做 主官
人類 社會 行到 這陣 ， 真濟 所在 查某人 𤆬頭 、 做 主官 的 情形 ， 是 愈來愈 普遍 ，
毋管 是 佇 政治 ， 抑是 佇 經濟上 ， 攏 仝款 。
＊ 袂當 共 女性 看無目地
這个 時陣 ， 查某人 的 看法 佮 做法 ， 咱 袂使 看無目地 ， 佯 無 看見 。

◎ 男女 無 平等 的 歷史
＊ 查某囡仔 韭菜 命 、 菜子 命
講著 女性 ， 佇 人類 的 歷史上 ， 佇 古早 ， 查某人 的 運命 較 無好 ， 受著 足濟 歧視 。
佇 咱 臺灣 ， 就有 一句話 按呢 講 ： 查某囡仔 韭菜 命 ， 抑是 菜子 命 ，
雖然 韭菜 真 好食 ， 菜子 會使 糋\tsinn3\ 油 出來 ， 嘛是 足 重要 ，
以前 會 按呢 講 ， 因為 韭菜 佮 菜子 的 經濟 價值 ， 無 遐爾 懸 ， 較 臭賤\tshau3-tsian7\ 的 菜類 ，
用 這 來 形容 查某人 。
＊ 女性 主義 意識 起行 ， 爭取 仝款 的 權利\khuan5-li7\ 、 權力\khuan5-lik8\ 。
但是 這馬 來看 ， 已經 毋是 按呢 矣 。
這 百外 年 來 ， 女性主義的 意識 起行 了後 ， 咱 查某人 嘛 開始 爭取 ， 仝款 的 權利 、權力 。
權利 ， 就是 英文 (right) ， 權力 ， 就是 英文 (power) 。

◎ 女性 參與 政治 、 經濟 方面
佇 政治 方面 、 經濟 方面 ， 女性 的 參與 ， 攏是 愈來愈 濟 。
＊ 女性 參與 政治 無到 兩百 年
咱 女性 參與 政治 ， 無夠 兩百 年 ， 而且 是 對 西方 國家 來 算起 的 ，
以前 ， 莫講 參選 ， 就算 頓票 的 權利 ， 嘛是 兩百 年前 ， 開始 沓沓仔來 爭取 的 。
＊ 德 、 英 、 日 、 臺 ， 攏有 女性 政治家
行到 這陣 ， 咱 看著 德國 的 {#梅克爾#} ， 英國 的 (#May#) ， 日本 東京都 知事 「#Koike Yuriko# san」 ，
閣有 咱 臺灣 的 #蔡英文# 總統 ， 攏 看著 真濟 女性 的 政治家 ， 已經 佇 全世界 攏 看會著 。
＊ 臺灣 有 四 成 查某 頭家 ， 人數 咧欲 到 五十 萬
經濟上 ， 咱 臺灣 這馬 已經 有 咧欲 四 成 的 查某 頭家 ， 毋是 頭家娘 ，
這个 pha1-數 已經 漸漸仔 懸 。

◎ 女性 的 社會 影響力
＊ 已經 改善 真濟
佮 以前 比起來 ， 這馬 女性 享受 一寡 權利 ， 抑是 權力 ， 改善 真濟 。
但是 咱 若 共 詳細 分析 ， 其實 猶是 有 分 ， 猶有 足濟 空間 愛 來 拍拚 。
＊ 好額底\ho2-giah8-te2/ho2-giah8-tue2\ 的 ， 有 文化 資本
愛 好額底 的 女人 ， 才有 文化 資本 ， 來 爭取 權利 ， 毋管 是 政治 、 經濟 ，
攏是 in1 的 出身 較 好 的 家庭 ， 抑是 本來 就有 較濟 的 資源 ， 通好 爭取 。
． 艱苦底 的 ， 閣 需要 關心
猶閣有 真濟 艱苦底 的 女性 ， 閣有 真濟 空間 ， 需要 逐家 來 關心 。
譬如 講 厝內 較 歹過 的 ， 甚至 第三 國家 的 女性 ， 有 足濟足濟 困難 ， 這 咱 攏愛 閣較 濟 的 關心 佮 了解 。

◎ 掠包
． 『 x x x 嗎 ？ 』 閣 走出 來矣 ， 愛 會記得 敢 x x x ？ 、 x x x 是無 ？ 。
． 女性主義\lu2-sing3-tsu2-gi7/li2-sing3-tsu2-gi7/lir2-sing3-tsu2-gi7\ ： 義\gi7\ 的 “ (g) ” 音 ， 愛 較濟 咧 。
四字 連做 一伙 ， 性\sing3\ 愛 會記得 讀 變調 ， 第 三 變 二 調 。
． 好額底\ho2-giah8-te2/ho2-giah8-tue2\ ； 艱苦底\kan1-khoo2-te2/kan1-khoo2-tue2\ ， te2 、 tue2 音 相濫 矣 。

◎ 語詞 ：
． 力量\lik8-liong7\ ： 力\lik8\ ， 是 文言音 。
咱 用 文言音 ， 一般 是 咧 講 較 抽象 的 物件 。
所以 咱 講 力量 ， 可能 是 “ (power) ” ， 抑是 啥物 影響力 。
． 氣力\khui3-lat8\ ： 力\lat8\ ， 是 白話音 ， 看會著 的 ， 就是 較有 形 。
例 ： 彼个 物件 “ 𢯾\mooh4\ ” 會起 來 ， 足有 氣力 的 。
． 𤆬頭\tshua7-thau5\ ： 引𤆬\in2-tshua7\ 。
． 做\tso3/tsue3\ 主官\tsu2-kuann1\ ： 女性 佇 愈來愈 進步 的 社會 ， 會 做頭 ， 或者 做 主官 。
意思 就是 𤆬頭 ， 負責 的 負擔 會 較重 ， 抑是 伊 會 做 負責人 的 角色 ， 無一定 做官 。
． 議題\gi7-te5\ ： 主義的 義\gi7\ 仝款 ， 議\gi7\ 的 “ (g) ” 愛 較濟 咧 。
． 佯\tenn3/tinn3\ ： 有 腔口 差 。 假影 按怎 。 就是 寫 這字 。
例 ： 佯 無看見 。
． 看無目地\khuann3-bo5-bak8-te7/khuann3-bo5-bak8-tue7\ ： 看袂起 的意思 ， 看貓的無點 。
． 臭賤\tshau3-tsian7\ ： 有的 詞 無一定 佇 咱 家己 生活 環境 會 出現 ， 因為 若無 去 講著 彼款 形容 時 ，
袂 去 出現 。
咱 莫 干焦 看 表面 的 臭 ， 就 想講 佮 彼个 臭 有關係 。
臭賤 的意思 是 無啥物 價值 ， 抑是 予人 看做 無啥物 價值 ， 佮 臭 無關係 。
． 起行\khi2-kiann5\ ： 可能 咱 大部份 的 人 會 講 出發 。
咱 用 起行 這个 詞 ， 是 臺語 原本 就有 咧 用 的 講法 。
． 平棒\penn5-pang7/pinn5-pang7\ ： 有 幾若 个 意思 ，
一个 是講 ： 是毋是 有 平衡 ？ 有 公平 ？ 有 平均 ？ 這款的 意思 。
． 事業\su7-giap8\ ： 女性 愛 發展 家己 的 事業 。
業\giap8\ ， 有 “ (g) ” ， 閣有 “ (p) ” 合喙音 ， 可能 較 歹講 ， 愛 小 注意 。

四 、 俗諺\siok8-gan7\
◎ 查埔 也著 疼 ， 查某 也著 晟\\tsa1-poo1 ia7-tioh8 thiann3, tsa1-boo2 ia7-tioh8 tshiann5\\
＊ #慧盈# 老師 ： 對 這句 有 意見 ， 查埔 、 查某 其實 無 平等 。
  疼 比 晟 較懸 ， 較加 ， 基本 已經 有 矣 ， 才閣 較加 ， 就是 疼 。
查埔 到 疼 的 程度 ， 查某 是 晟 的 程度 。 愛 先 晟 ， 才閣 疼 。
伊 的 層次 疼 是 較懸 ， 加 出來 的 。
註 ： 按呢 分析 ， 嘛 敢若 有淡薄仔 道理 。
． 也著\ia7-tioh8\ ： 著\tioh8\ 就是 一定 愛 。 意思 是講 嘛 著愛 ， 一定 愛 按怎 。

◎ 也著 人 ， 也著 神\\ia7-tioh8 jin5, ia7-tioh8 sin5/ia7-tioh8 lin5/ia7-tioh8 sin5\\ ：
咱 若 咧 做 一个 代誌 ， 面對 一个 問題 ， 咱人 愛做 工課 ， 嘛愛 求神 共 咱 保庇 。
仝款 是 這个 句型 。

2018 . 03 . 22 《 臺語 講 世事 》 ： 長期 照顧
★ 討論 ： 咱 這馬 長照\tng5-tsiau3\ 的 議題 ， 有 一个 方面 ， 逐家 攏愛 注意 ， 就是 語言 方面 。
#豐惠# 老師 ： 咱 長期 照顧 真大 部份 的 對象 ， 是 老大人 ， 年歲 較濟 ， 佇 有 辛苦病疼 的 時陣 ，
其實 真 希望 照顧 伊 的 人 ， 是毋是 會當 講 伊 聽有 ， 抑是 講 伊 慣勢 的 語言 ？
#慧盈# 老師 ： 人 都 咧 艱苦 矣 ， {還 要 跟 你 說 國語} ， 按呢 敢著 ？
#豐惠# 老師 ： 長照 的 規劃 ， 抑是 資源 的 分配 ， 愛 考慮 這个 部份 ， 對 照顧 人員 的 語言 訓練 ，
欲 成做 照顧 人員 其中 一項 要求 ， 抑是 規格 ， 就算 無法度 講甲 足 順 ， 至少 愛 聽有 。
佇 遮 提醒 咱的 政府 ， 這點 愛 注意 。
． 櫼\tsinn1\
． 揍\bok4\
． 躘\liong3\
． 重敧爿\tang7-khi1-ping5\
． 結構\kiat4-koo3\ （ Ｏ ） ； 俗音 結構 kiat4 kau3 （ Ｘ ）
． 建置\kian3-ti3\ 、 建置\kian3-ti3\ 、 建置\kian3-ti3\ ， 唸 三 擺 。 定定 唸 才會 熟 。
． 老大人\lau7-tua7-lang5\ 、 老人\lau7-lang5\ ： 老\lau7\ ， 白話音 。
． 老化\noo2-hua3\ ： 老\noo2\ ， 文言音 。
． 養老\iong2-lo2\ 、 長老\tiunn2-lo2\ ： 老\lo2\ ， 文言音 。
． 老練\lau2-lian7\ 、 老到\lau2-tau3\ ： 老\lau2\ ， 文言音 。
.
一 、 看 新聞 講 臺語 ： 郵局 推捒 長照
這馬 足濟 人 攏咧 關心 的 ， 號做 長期 照顧 → 長照 。
＊ 郵局 對 醫療 方向 拚 轉型
是 郵局 的 地 ， 來 做 郵政 病院 ， 原來 咱 臺灣 郵局 欲 對 醫療 方面 ， 來 拚 轉型 。 按呢 講 嘛著
咱 每一个 人 厝的 附近 ， 攏 絕對 有 郵局 ， 這馬 寄批 的 人 真正 足少 ， 有 較少 矣 。
＊ 閒地 做 養老村 、 養老 中心
用 郵局 的 用地 ， 毋但 欲 做 醫療 方面 ， 嘛欲 做 養老村 佮 養老 中心 。
＊ 敆 入去 長期 照顧 系統
規个 攏 敆 落去 做 長期 照顧 的 系統 。
毋但 郵局 ， 進前 嘛有 聽講 有寡 縣市 ， 因為 少囝化\tsio2-kiann2-hua3\ 的 狀況 ， 有一寡 學校 廢 校 ， 抑是 偏鄉 的 關係 ，
合併 等等 ， 就是 遮的 狀況 ， 有的 學校 嘛 咧 思考 ， 像 郵局 這種 做法 。
政府 規个 好好仔 規劃 用地 欲 按怎 使用 ， 因為 以後 老人 的 比例 ， 會 較懸 ，
所以 愛 針對 咱 國民 的 需要 ， 來 做 規劃 。

◎ 語詞
． 醫生館\i1-sing1-kuan2\ ： 病院\penn7-inn7/pinn7-inn7\ ， 是 大間 的 ， 有 足濟 科 。
毋過 原本 傳統 ， 可能 一个 醫生 就 一間 醫生館 矣 。
古早 ， 佇 病院 的 頭前 ， 是 先 有 醫生館 ， 落尾 才有 產生 診所 這个 詞 。
． 郵費\iu5-hui3\ ： 咱 欲 寄批 ， 郵資\iu5-tsu1\ 。
． 起價\khi2-ke3\ ： 就是 較 貴 ， 佮 落價\loh8-ke3\ 。
． 宿舍\sok4-sia3/siok4-sia3\ ： 兩个 音 攏有 ， 攏 會使 講 ， sok4-sia3 較濟 人 講 。
． 閒地\ing5-te7/ing5-tue7\ ： 有一寡 所在 放咧 閒 ， 飼蠓 ， 叫做 閒地 。
． 養老\iong2-lo2\ ： 閒地 是毋是 會當 來 做 養老村 、 養老 中心 這款 設施 。
★ 討論 ： 咱 這馬 長照 的 議題 ， 有 一个 方面 ， 逐家 攏愛 注意 ， 就是 語言 方面 。
#豐惠# 老師 ： 咱 長期 照顧 真大 部份 的 對象 ， 是 老大人 ， 年歲 較濟 ， 佇 有 辛苦病疼 的時陣 ，
其實 真 希望 照顧 伊 的 人 ， 是毋是 會當 講 伊 聽有 ， 抑是 講 伊 慣勢 的 語言 ？
#慧盈# 老師 ： 人 都 咧 艱苦 矣 ， {還 要 跟 你 說 國語} ， 按呢 敢著 ？
#豐惠# 老師 ： 長照 的 規劃 ， 抑是 資源 的 分配 ， 愛 考慮 這个 部份 ， 對 照顧 人員 的 語言 訓練 ，
欲 成做 照顧 人員 其中 一項 要求 ， 抑是 規格 ， 就算 無法度 講甲 足 順 ， 至少 愛 聽有 。
佇 遮 提醒 咱的 政府 ， 這點 愛 注意 。

二 、 看 戲劇 講 臺語
1 . 變猴弄\pinn3-kau5-lang7\ ： 看著 猴\kau5\ ， 佮 猴 有關係 。
  變猴弄 原本 的意思 ， 是 咧 講 像 馬戲團 ， 抑是 民間 ， 有人 𤆬\tshua7\ 一隻 猴 ，
耍 一寡 把戲 ， 予人 感覺 趣味 。
落尾 ， 提來 應用 ， 是 共人 罵 較濟 ， 講 人 無正經 ， 烏白舞 ， 變 一寡 有的無的 。
例 ： 你 就 毋通 佇 遐 變猴弄 。

2 . 食果子拜樹頭\tsiah8-kue2-tsi2-pai3-tshiu7-thau5/tsiah8-ke2-tsi2-pai3-tshiu7-thau5\
． 果子\ke2-tsi2/kue2-tsi2\ ： 腔口差 。
＊ 這句 逐家 就有 較 熟 ， 咱 通常 會 講 ： 啉水 愛 思源 ， 有人 加 一字 頭 ， 因為 佮 這句 愛 鬥句 ，
會當 兩句 鬥 一句 ， 規 句 唸 起來 較 好聽 。
變做 ： 啉水 愛 思 源頭 ，
食果子拜樹頭 。
意思 是 愛 飲水思源 ， 因為 果子 就是 樹仔 予 你 的 。

3 . 目空赤\bak8-khang1-tshiah4\：
例 ： 毋通 看人 按怎 ， 目空赤 。
意思 就是 怨妒\uan3-too3\ ， 抑是 有 心內 不平 。
毋是 真正 形容 具體 的 目空 有 赤 ， 抑是 紅\ang5\ 。
是 咧 形容 。 順紲 學 一下 ， 目空 是 目睭仁 下跤 規个 。
． 目箍\bak8-khoo1\ ： 目睭 邊仔 。 目箍\bak8-khoo1\ 紅\ang5\ 。
． 目屎 含 目墘\bak8-sai2 kam5 bak8-kinn5\

4 . 起跤動手\khi2-kha1-tang7-tshiu2\ ： 四字 連做 伙 ， 前 三 字 攏愛 變調 。
一般 華語 會 講 {動手} 爾 ， 咱 毋是 干焦 手 ， 連 跤 都 來 ，
毋是 動手 ， 是 起跤動手 ， 程度 比 動手 閣較 懸 一點仔 ， 動作 包含 較 闊 ，
佮 人 相拍 ， 無可能 干焦 動著 手 。
但是 咧 講 起跤動手 的時陣 ， 敢是 真正 有 這个 動作 ？
可能 人 就欲 櫼\tsinn1\ 倚來 ， 欲 共你 揍\bok4\ 矣 ， 彼種 就是 講 哪 會使 起跤動手 ？ ，
實際 上 愛 手 佮 跤 攏有 來 。

三 、 公共 事務 做伙 舞 ： 長期 照顧
這个 議題 ， 這馬 真濟 人 攏來 關心 ， 因為 關係著 你 佮 我 。
長期 照顧 是 啥物 ？ 為啥物 伊 遮 重要 ？
◎ 社會 高齡化
＊ 老大人 的 比例 超過 14 pha1
咱 臺灣 這馬 老大人 的 比例 ， 已經 超過 14 pha1 ， 若是 這个 比例 ， 閣 繼續 躘\liong3\ 懸 去 ，
有 可能 佇 二空 二六 年 左右 ， 會 到 20 pha1， 到時 ， 會 佮 日本 仝款 ， 已經 變做 是 超 高齡 社會 。
＊ 少年人 的 擔頭 愈來愈 重
這款 社會 對 少年人 來講 ， 擔頭 是 愈來愈 重 ， 少年人 愛 佇 社會 ， 做工課 ， 負擔 愈來愈 重 ，
愛 共 咱 照顧 。 為啥物 會 按呢 ？
＊ 人口老化 ， 結構 重敧爿\tang7-khi1-ping5\
因為 這 幾年 來 ， 咱 臺灣 少囝化 ， 逐家 攏 無欲 生 ， 所以 人口老化 了後 ，
人口 結構 敧 一爿 ， 重敧爿 。

◎ 長期 照顧 是 啥物
這馬 真濟 人 共 長期 照顧 ， 共伊 簡稱 做 長照 ，
  長期 照顧\tsiau3-koo3\ 、 長期 照護\tsiau3-hoo7\ 攏 會使 。
＊ 破病 無法度 照顧 家己 生活
這 敢是 咧 照顧 老大人 的 ？ 無一定 是 老大人 ，
範圍 對 破病 無法度 照顧 家己 生活 的 人 ， 嘛 算 在內 。
＊ 提供 醫療 抑 相關 服務
欲 針對 這寡 無法度 照顧 家己 生活 的 人 ， 包括 破病 ， 抑是 年歲 到 矣 ， 這寡 人 ， 愛 提供 予 𪜶 醫療 ，
抑是 相關 服務 。

◎ 長照 一點空\it4-tiam2-khong3\ vs . 長照 二點空\ji7-tiam2-khong3/li7-tiam2-khong3\ ： 咱 會當 來 做 一个 比較 。
咱 臺灣 長期 照顧 服務 ， 已經 佇 十年 前 就 開始 矣 。
舊年 開始 的 應該 算是 長照 二點空 ， 過去 的 就 號做 長照 一點空 。
◇ 長照 一點空 ： 為啥物 過去 足濟 人 攏 毋知影 ， 這 是 有 原因 的 。
因為 過去 預算 較少 ， 限制 足濟 ， 真濟 人 甚至 毋知影 通 來 申請 。
以前 的 做法 ， 你 若有 這款 需要 的 人 ， 你 著愛 主動 敲電話 申請 。
1 . 建置 徛家服務\khia7-ke1-hok8-bu7\ 等 八 項 服務
2 . 愛 主動 敲電話 申請
電話 敲 完 ， 會 有人 去 恁兜 做 評估 ， 評估 了後 ， 再 共你 講 ， 你的 長期 照護 ， 需要 啥物款 服務 。
佇 過去 ， 來 共你 看 ， 申請 嘛 無一定 會 通過 。
3 . 預算 少 、 限制 濟 ， 來 申請 的 人 無 濟
4 . 使用率 干焦 35 pha1
因為 過去 預算 較少 、 限制 真濟 ， 使用率 干焦 35 pha1 爾 。
這寡 缺點 ， 就是 二點空 會當 來 改善 的 部份 。
.
◇ 長照 二點空 ： 舊年 開始 （ 註 ： 二空 一七 年 ） ， 改善 長照 一點空 的 缺點
1 . 增加 服務 內容 到 十七 項
2 . 簡化 作業 程序 、 提供 服務 的 所在 ， 掛 顯目 khang9-pang2
作業 的 程序 ， 愈來愈 簡單 ， 會當 提供 服務 的 所在 ， 攏愛 掛 顯目 的 khang9-pang2 。
3 . 針對 的 對象 擴大 、 年歲 降低
針對 的 對象 比 以前 閣較 濟 ， 年歲 嘛有 較 降低 。
4 . 向望 使用率 提懸 到 55 pha1
希望 這款 的 改善 了後 ， 使用率 會當 提懸 到 55 pha1 ， 除了 服務 變 較濟 ，
這馬 二點空 ， 失智 的 部份 嘛有 包含 在內 ， 甚至 毋但 被 照顧 的 人 以外 ， 照顧 者 嘛有 服務 著 。

◎ 長照 二點空
＊ 服務 地點 分級
二點空 有 一个 足 大 的 重點 ， 過去 這寡 服務 所在 ， 分散 佇 各 個 所在 ， 這馬 欲 共 規个 整合 起來 ，
所有 的 服務 單位 ， 分做 （A） 、 （B） 、 （C） 三 級 。
按呢 看 較 簡單 。
(A) 社區 整合型 服務 中心 百貨公司 ： 就 較大 ， 譬如 講 一个 鄉鎮 。
你 若 需要 閣較 專業 的 服務 ， 咱 就 去到 （A）
(B) 複合型 日間 服務 中心 專門店 ： 就 閣較 懸 一點仔 ，
差不多 一个 國中 的 學區 。
(C) 巷仔 長照站 𥴊仔店 ： 敢若 恁 兜 巷仔口 的 𥴊仔店 仝款 ，
佇咧 恁兜 的 附近 ， 差不多 三个 里 ， 抑是 三个 村 ， 就有 一个 長照站 。
若 普通時仔 ， 就 來 （C） ， 逐家 來 互相照顧 。
＊ 建置 社區 長照 系統
規个 攏是 欲 用 一个 社區 ， 來 做 一个 單位 ， 因為 咱 政府 就是 欲 建置 一个 社區 長照 的 系統 。
＊ 予 咱 社會 較 安全 、 較 友善
毋但 咱 需要 長期 照護 的 時陣 ， 才來 服務 ， 佇 進前 ， 咱 就 愛 預防 ， 予 咱 社會 閣較 安全 ， 閣較 友善 。
這 就是 咱 這馬 長照 二點空 已經 開始 矣 ， 閣較 詳細 的 內容 ， 咱 嘛 會當 多多 來 關心 。

◎ 掠包
幾个 音 的 問題 ：
． 超 高齡 社會 ： 超級\tshiau1-kip4\ 的 超\tshiau1\ 。
． 結構\kiat4-koo3\ ： 足濟 人 一般 會 讀 俗音 “ kiat4 kau3 ” ， 定定 聽著 。
． 照顧\tsiau3-koo3\
． 照護\tsiau3-hoo7\ ： 護\hoo7\ 第 七 聲 。
． 一逝一逝\tsit8-tsua7-tsit8-tsua7\： 毋是 一行 一行 。
． 顯目\hiann2-bak8\ ： 顯\hiann2\ 。
有 “ (h) ” 開頭 的 彼款 字 ， 有寡 人 會 共 “ (h) ” 無 講出來 。
． 程序\thing5-su7\ ： 序\su7\ 是 第 七 聲 。
． 使用率\su2-iong7-lut8\
． 建置\kian3-ti3\ ： 置\ti3\ 若是 後壁 無 物件 ， 就是 “ ti3 ” ， 若有 字 三 變 二 調 。 愛 定定 講 才會 熟 。

◎ 語詞 ：
． 老大人\lau7-tua7-lang5\ ： 較 尊敬 的 感覺 ， 是講 較 有歲 的 人 。
老人\lau7-lang5\ ， 無 講 較 無好 的意思 ， 是 無仝 的 用法 、 用詞 。
． 老化\noo2-hua3\ ： 老\noo2\ ， 文言音 。 老\lau7\ ， 是 白話音 。
． 養老\iong2-lo2\ ： 老\lo2\ ， 閣 一个 文言音 。 教會 內底 長老\tiunn2-lo2\ 。
． 老練\lau2-lian7\ ： 老\lau2\ ， 閣 一个 文言音 。 足 老到\lau2-tau3\  
． 高齡\ko1-ling5\ ： 真濟 歲 叫 高齡 。
  齡\ling5\ 有 腔 的 問題 ， “ ing5 ” 較明 ， 有的 小可 接近 “ lin5 ” 。
． 擔頭\tann3-thau5\ ： 超 高齡 的 社會 ， 咱 青年人 ， 抑是 較 少歲 的 ， 可能 欲 負擔 老大人 的 所費 ，
  擔頭 會 傷 過頭 重 。
． 負擔\hu7-tam1\ ： 擔\tam1\ ， 合喙音 愛 會記得 。
． 重敧爿\tang7-khi1-ping5\ ： 輕重 無 平均 ， 敧 一爿 。
． 坎站\kham2-tsam7\ ： 袂輸 講 階段 ， 到 啥物款 的 坎站 。
． 評估\phing5-koo2\ ： 評\phing5\ ， 是 “ (p h) ” 。
評估\phing5-koo2\ 後壁 若有 字 ， 估\koo2\ 愛 變調 ， 二 變 一 調 。
． 擴大\khok4-tai7/khok4-tua7\ ： 大 文言音 、 白話音 攏 會當 講 。
． 顯目\hiann2-bak8\ ： 顯\hiann2\ 的 “ (h) ” ， 愛 發出來 。
． 愛 掛 khang9-pang2 ： 因為 khang9-pang2 是 外來語 ， 所以 咱 用 羅馬字 。
有的 人 講 哪 無愛 寫 {看板} ， 咱 無 khuann3 pan2 彼个 音 。
“ khang9 ” 頂懸 有 兩撇 ， 就是 咱 臺羅 內底 有 第 九 聲 ， 主要 攏是 咧 講 這款 音 ，
無一定 是 外來音 ， 咱 一般 有一寡 詞 ， 有 連音 嘛有 可能 出現 這款 音 ， 像 “ khang9 ” 這款 音 。
． 預算 ： 因為 兩 字 攏有 文言音 、 白話音 ， 所以 定定 聽著 無仝 講法 ， 就是 看 你 按怎 鬥 。
預算\i7-suan3/u7-suan3/i7-sng3/u7-sng3\ ， 文言 、 白話 ， 家己 組 。
． 齊全\tse5-tsuan5 ， 兩 字 攏 文言音 ； 齊全\tsiau5-tsng5\ ， 兩 字 攏 白話音 。

四 、 俗諺\siok8-gan7\
◎ 久長病 ， 無 孝子\\ku2-tng5-penn7, bo5 hau3-tsu2/ku2-tng5-pinn7, bo5-hau3-tsu2\\
＊ 照顧 人 ， 照顧 了 ， 就算講 一開始 非常 有孝 ， 時間 拖 久 ， 真正 是 足 忝 的 ， 擔頭 傷重 ， 傷過 忝 。
所以才 需要 政府 ， 有 較 完善 的 、 較 妥當 的 長期 照顧 系統 。
這馬 二點空 敢若 對 這个 部份 已經 有 改善 ， 希望 閣 繼續 。

2018 . 03 . 29 《 臺語 講 世事 》 ： 廢除 死刑
． 檢采\kiam2-tshai2\
． 幼膩\iu3-ji7\
． 判斷\phuann3-tuan3\
． 斟酌\tsim1-tsiok4\
． 牽涉\khan1-siap8\
★ 影片 7 ： 30 開始 ， 笑甲 反 過 。
． 若欲 講 拍招呼 ， 咱 會當 講 招呼 就好 ， 免 拍\phah4\ 。
． 坐清\tse7-tshing1\
． 禁忌\kim3-khi7\
＊ 這 四 个 語詞 敢有 分 ？
． 囂俳\hiau1-pai1/hia1-pai1\
． 風神\hong1-sin5\
． 臭煬\tshau3-iang7\
． 聳鬚\tshang3-tshiu1\
． 蟲豸\thang5-thua7\
． 補償\poo2-siong5\ （ Ｏ ） ； 補償\poo2-siong5\ 愛 讀 三 遍 。
補償\poo2-siong2\ （ Ｘ ） 俗唸 。
． 十全\tsap8-tsng5\ vs . 十全\sip8-tsuan5\

一 、 看 新聞 講 臺語 ： #徐自強# 重生
＊ 佇 司改會 做 志工
＊ 對 司法 無 怨慼
＊ 簡單 過日 就好
這个 新聞 咱 看了 攏 真正 足 毋甘 的 ， 嘛 感覺 足 艱苦 的 。
二十一 年 ， 關佇 監獄 內面 ， 而且 毋是 伊 做的 ， 閣 判 伊 八 擺 死刑 ， 這 毋知 欲 按怎 講 ？
有 一个 電影 ， 《 #徐自強# 的 練習題 》 紀錄片 ， 內面 咱 會當 看著 #徐自強# 的 規个 代誌 ， 自頭到尾 的 講法 。
因為 #豐惠# 老師 有 咧 關心 司改會 ， 一寡 人權 團體 ， 救援 一寡 個案 ， 較 早期 ， 會 用 寫批 ，
抑是 寄 物件 共 鼓勵 ， 等等 的 方式 ， 希望 伊 會當 有 勇氣 ， 莫 失志 ， 外口 一直 共 救援 ，
希望 司法 會當 還 伊 公道 。 二十一 年 ， 真正是 有夠 久 的 久 ， 一半 的 人生 ，
咱 無法度 想像 這 是 啥物款 的 感覺 。
佳哉 這馬 有 還 伊 一个 清白 。

紀錄片 內底 ， 講 伊 去 予 判 死刑 ， 是 足 奇怪 的 代誌 ， 因為 無 證據 ， 靠 一寡 人 講 的 話 、 口供 ，
干焦 問 一寡 其中 有 牽涉 人 的 講法 ， 就 判刑 矣 。
以前 來講 ， 可能 口供 以外 的 其他 ， 咱的 科技 無到 遐 ， 可能 科學 鑑識 的 專業 技術 ，
或者是 理解 的 這種 智識 上 ， 某一个 時代 來講 ， 確實 是 較 不足 ， 就是 欠缺 客觀 的 證據 ，
會當 予 案情 較 清楚 ， 這 是 一部份 。

另 一部份 ， 檢采\kiam2-tshai2\ 有的是 警察 ， 抑是 檢調 人員 ， 看 現場 的 一寡 資料 、 證據 的 時 ，
是毋是 第一線 採集 甲 足 完整 、 足 幼膩\iu3-ji7/iu3-li7\ ， 所以 有一寡 物件 ， 會當 採 ， 無 採 ； 抑是 有 採 ，
袂曉 判斷\phuann3-tuan3\ ， 有 專業 技術 問題 ， 嘛有 人員 對 遮个 物件 ，
過程 是毋是 有夠 斟酌\tsim1-tsiok4\ 的 問題 ， 攏有 牽涉\khan1-siap8\ 。

以前 的 人 真正 足 辛苦 的 ， 你 若欲 去 [[予人]] 害 ， 嘛是 足 簡單 的 代誌 。
你 欲 共 一个人 害 ， 你 口供 講講咧 ， 就 會當 共人 害 ， 何況 過去 猶閣有 戒嚴 時代 ，
一寡 針對 政治犯 ， 連 口供 都 免 ， 欲 判 幾 年 、 有期 、 無期 ， 抑是 死刑 ， 凊彩 捽 捽 咧 ， 彼是 閣較 譀 ，
真正 笑 袂 出來 。
這 就是 咱 臺灣 司法 等等 ， 愛 改進 的 所在 。

◎ 語詞
． 重生\tiong5-sing1\ ： 一个 冤案 ， 落尾 還 伊 公道 ， 叫 重生 。
因為 這 兩 字 攏有 文言音 、 白話音 。
若 白話音 重生\ting5-senn1/ting5-sinn1\， 按呢 佮 另外 一个 講法 …
#慧盈# 老師 ： 敢若 生出來 了後 ， 閣 共 窒\that4\ 入去 ， 閣 共 生出來 。 
一般 咱 這種 詞 ， 攏會 讀 文言音 重生\tiong5-sing1\ ， 敢若 有 一个 重新 的 人生 。
． 相借問\sio1-tsioh4-mng7\ ： 佮 人 相借問 ， 毋是 拍招呼 。
這馬 逐家 攏會 講 拍招呼\phah4-tsio1-hoo1\ ， 是 對 華語 轉 的 。
  拍招呼 佮 相借問 ， 意思 猶是 無仝款 ，
  拍招呼 敢若 (say hello) ， 相借問 有 關心 的 意思 。
若欲 講 拍招呼 ， 咱 會當 講 招呼 就好 ， 免 拍 。
例 ： 佮 伊 有 相借問 無 ？ 我 佮 伊 有 。
就是 我 看著 伊 ， 會 佮 伊 講話 ， 無一定 是 (say hello) ，
若 拍招呼 ， 可能 干焦 一个 簡單 一句 (say hello) 。
  相借問 兩項 攏有 ， 有的 人 我 共你 請安\tshing2-an1\ ， 一句 就好 ， 嘛是 相借問 。
  相借問 的 範圍 較大 ， 就是 有 關心 ， 有 講話 ， 有 看著 面 。
． 坐監\tse7-kann1\ ： 入去 監牢 ， 一般 攏 講 坐監 。
坐監\tse7-kann1/tse7-ka1\  ， 有 鼻音 ， 無 鼻音 ， 攏 有人 講 。
． 坐清\tse7-tshing1\ ： {沉澱} ， 予 一寡 li1-li1-khok4-khok4 ， 較 雜 的 ， 可能 足 細 的 物件 ，
予 伊 沉 落來 ， 按呢 水質 才會 清 。
． 監獄\kann1-gak8/ka1-gak8/kam3-gak8\ ： 攏 有人 講 。
監\kann1/ka1\ ： 白話音 ； 監\kam3\： 文言音 。
一般 聽著 白話音 較濟 ， 文言音 的 講法 嘛是 有人 講 。
一般 臺灣人 對 這个 詞 ， 無一定 會 按呢 講 ， 對 坐監 當做 無 好吉兆 、 歹代誌 ，
連 講 都 無想欲 講 ， 會用 另外 的 講法 講 。
例 ： 俗語 ： 痟貪軁雞籠\siau2-tham1-nng3-ke1-lam1/siau2-tham1-nng3-kue1-lam1\
． 雞籠\ke1-lam1/kue1-lam1\ ： 就是 形容 這个 。 抑是 櫳仔內\long5-a2-lai7\。
一方面 監獄 較 書面語 ， 到尾仔 較有 捷 講 ，
一方面 是 民間 對 一寡 語詞 有 禁忌\kim3-khi7\ ， 感覺 莫 直接講 。
． 面會\bian7-hue7\ ： 面\bian7\ 遮 愛 讀 文言音 。
就是 去 探監 的 意思 。 愛 去 監獄 ， 佮 對方 見面 。
一定 愛 去 監獄 ， 才 會當 講 面會 。 （ 註 ： 咦 ？ 怪怪 。 ）

二 、 看 戲齣\hi3-tshut4\ 講 臺語
1 . 才調\tsai5-tiau7\ ： 有 才調 ， 無 才調 。
例 ： 這个 物件 傷重 ， 我 無 才調 通 提 、 通 搬 。
例 ： 你 誠 有 才調 ， 閣 通好 來 民視 ， 主持 《 臺語 講 世事 》 。

2 . 牽牢牢\khan1-tiau5-tiau5\ ： 可能 是 一个 手 的 動作 ， 咱 較 捷 講 。
扲牢牢\giam7-tiau5-tiau5\ ： 你 手 囥咧 橐袋仔 ， 欲 扲 錢 出來 咬牢牢 。
咬牢牢\ka7-tiau5-tiau5\

＊ 這 四 个 語詞 敢有 分 ？ 差不多 仝 意思 ， 無仝 的 場合 會當 用 。
． 囂俳\hiau1-pai1/hia1-pai1\ ：
． 風神\hong1-sin5\ ： 可能 較 無 遐 負面 ， 其實 嘛是 足 展 的 ， 足 煬 的 ， 有 可能 伊 真正 有才調 。
． 臭煬\tshau3-iang7\
． 聳鬚\tshang3-tshiu1\ ： 感覺 是 查埔人 咧 用 的 ， 有 喙鬚 。 毋是 。
是 動物 ， 抑是 蟲豸\thang5-thua7\ 的 鬚 ， 蝦仔鬚 ， 虼蚻鬚 。

三 、 公共 事務 做伙 舞 ： 廢除 死刑
這个 議題 ， 真正 非常 嚴肅 ， 而且 嘛有 足濟 足濟 的 爭議 。
  死刑 敢毋是 欲 共 歹人 ， 抑是 惡人 ， 共 掠起來 ， 刣 予 死 ？ 按呢 毋才有 社會 正義 。
若是 按呢 ， 死刑 為啥物 咱 欲來 共 廢除 ？
◎ 欲 廢除 的 理由
＊ 有 冤案
欲 廢除 的 理由 ， 頭一項 就是 因為 會 有 冤案 。
咱人 毋是 聖賢 ， 逐家 攏會 做毋著 代誌 ， 嘛會 想 毋著 代誌 ，
雖然 司法 ， 是 欲來 維持 咱 社會 正義 ， 但是 嘛 定定 會 判 重耽去 。
＊ 司法 僫 十全\tsap8-tsng5\
司法 真僫 十全 ， 定定 攏有 一寡 錯誤 出現 。
＊ 無法度 踅翻頭
但是 死刑 ， 是 無法度 翻頭 的 。
＊ 予 冤案 斷根
若是 死刑 共 判 落去 ， 閣 執行 了後 ， 銃子 彈 出去 ， 一下 去 就 無了了 。
到時陣 才 發現 ， 這个 案 原來 是 冤案 ， 按呢 攏 袂赴 矣 。
為著 莫 予 冤案 閣再 發生 ， 予 冤案 斷根 ， 有 廢除 死刑 的 想法 。

◎ 廢除 死刑 運動 的 發展
咱 臺灣 為啥物 有 廢除 死刑 這款 的 運動 ？ 發展 是 按怎 開始 的 ？
這馬 民間 ， 有 一个 團體 號做 廢死聯盟 ， 聯盟 的意思 ， 就是 有 足濟 團體 ， 鬥陣 來 組成 的 。
＊ 犯罪 背後 是 社會問題
  廢死聯盟 一開始 ， 是 咧 關心 一个 案 ， 彼个 時陣 非常 轟動 ， 號做 湯英伸\Thng1-ing1-sin1\ 案 ，
對 這个 案 ， 逐家 來 關心 ， 結果 發現 ， 原來 真濟 所講 的 犯罪 背後 ， 其實 是 社會問題 。
咱 袂當 講 這 是 社會問題 ， 死刑 共 執行 落去 ， 問題 就 會當 解決 。
＊ 對 個案 救援 行到 今
對 湯英伸 案 開始 ， 廢死聯盟 嘛 開始 對 真濟 個案 ， 進行 救援 行動 ，
行到 今 ， 這馬 才有 這款 的 發展 。
＊ 湯英伸 、 江國慶\Kang1-kok4-khing3\ 、 蘇建和\Soo1-kian3-ho5\ 、 徐自強\Tshi5-tsu7-kiong5\
除了 湯英伸 以外 ， 後來 ， 咱 嘛 知影 一寡 冤案 江國慶 、 蘇建和 、 徐自強 ，
這寡 案 嘛 得著 廢死聯盟 的 幫贊 。
若是 無 𪜶 的 幫忙 ， 蘇建和 佮 徐自強 ， 可能 會 誠 危險 。

◎ 死刑 佮 犯罪率 的 問題
＊ 若 廢死 就 天下大亂 ？
若欲 共 死刑 廢除 ， 按呢 敢毋是 天下大亂 ？
這 應該 是 咱 愛 改過來 的 觀念 。
＊ 對 犯罪者 嚇驚 無法
真濟 研究 顯示 ， 死刑 對 犯罪者 根本 無 嚇驚 的 作用 。
＊ 較 好勢 的 警政 、 審判 系統
若講 真正 欲 共 犯罪者 嚇驚 ， 愛 靠 的 是 較 好勢 的 警政 、 審判 系統 。
＊ 推廣 法治 教育
閣來 ， 咱 愛 推廣 法治 教育 ， 才 會當 真正 對 犯罪者 有 嚇驚 的 作用 。

◎ 按怎 照顧 家屬
若 共 死刑 廢除 了後 ， 欲 按怎 對 家屬 做 一个 交代 ？
＊ 死刑 敢是 伸張正義 ？
咱 這个 社會 ， 包括 家屬 ， 攏會 感覺 死刑 ， 就是 伸張正義 的 一種 做法 。
＊ 社會 補償 機制 無夠
若 共 詳細 想看覓 ， 其實 家屬 是 需要 啥物款 的 物件 ？  需要 足濟 幫贊 ， 包括 佇 心理上 ，
經濟上 ， 攏愛 有一寡 機制 ， 一寡 補償 的 機制 ， 來 共 幫助 。
＊ 袂當 用 死刑 來 卸責任
但是 這馬 ， 咱的 社會 ， 咱的 政府 ， 佇 這方面 做了 無夠 ，
若有 死刑 ， 可能 真濟 人 想講 死刑 執行 落去 ， 正義 就 提著 ，
有 可能 會 予 政府 當做 是 一个 推卸 責任 的 做法 。
死刑 ， 真正 毋是 一種 伸張正義 的 做法 。
＊ 猶無 共識 ， 需要 繼續 討論
這馬 佇 臺灣 ， 死刑 到底 廢除 ， 抑是 無愛 廢除 ，
猶閣有 真濟 討論 的 空間 ， 因為 咱 猶無 共識 。
佇 美國 ， 有 一个 受害者 家屬 組成 的 團體 ， 這个 團體 的 主張 ， 就是 應該 愛 廢除 死刑 ，
因為 𪜶 家己 知影 ， 𪜶 需要 是 啥物 物件 ， 應該 是 閣較 濟 政府 的 機制 ， 予 𪜶 佇 經濟上 ，
抑是 閣較 濟 對話 的 機會 ， 予 𪜶 心肝內 袂 遐爾仔 艱苦心 ， 所以 𪜶 建議 愛 廢除 死刑 。
有真濟 這款 想法 的 ， 才會 造成 咱 這馬 討論 廢除 死刑 的 議題 。

◎ 掠包
． 字卡\ji7-khah4/li7-khah4\ ： 卡\khah4\ ， 毋是 “ kha2 ” 。
註 ： 《 教典 》 有 收 “ kha2 ” 音 。
． 執行\tsip4-hing5\ ： 執\tsip4\ ， 喙 愛 合起來 ， 有 “ (p) ” 。
． 補償\poo2-siong5\ （ Ｏ ） ： 逐家 攏 唸 做 補償\poo2-siong2\ 俗音 （ Ｘ ） 。
． 推卸\the1-sia3/ther1-sia3\ ： 是 用 推\the1/ther1\ 的 ， 毋是 用 推\thui1\ 的 。

◎ 語詞 ：
． 嚴肅\giam5-siok4\ ： 這 較 歹 發音 ， “ (g) ” iam5 ， sio “ (k) ” ， 咱 特別 講一下 。
． 惡人\ok4-lang5\ ： 歹人 ， 會當 講 惡人\ok4-lang5\ ， 毋是 惡人 jin5、lin5 。
例 ： 惡人無膽\ok4-lang5-bo5-tann2\
． 銃子\tshing3-tsi2\ ： {子彈} 。
． 把守\pe2-siu2\
． 重耽\ting5-tann5\ ： 有 啥物 失誤 、 錯誤 ， 無 對同 ， 攏是 講 重耽 。
例 ： 拂\hut4\ 重耽去\ting5-tann5-khi3\
． 踅翻頭\seh8-huan1-thau5\ ： 死刑 是 無法度 踅翻頭 的 。
． 斷根\tng7-kin1/tng7-kun1\ ： 用 白話音 講 ， 是 “ tng7 ” ， 毋是 斷 tuan7。
． 十全\tsap8-tsng5\ ： 用 白話音 講 ， 一般 用 白話音 就會使 。
十全大補湯 的 十全\sip8-tsuan5\ 是 文言音 。
例 ： 司法 真僫 十全\tsap8-tsng5\ 。
． 救援\kiu3-uan7\ ： 援\uan7\ ， 第 七 聲 ， 後壁 有 字 愛 變調 ， 七 → 三 調 。
． 謹慎\kin2-sin7\ ： 愛 注意 發音 。
． 艱苦心\kan1-khoo2-sim1\
． 四序\su3-si7/sir3-si7\
． 卸責任\sia3-tsik4-jim7/sia3-tsik4-lim7\ ： 用 推卸\the1-sia3\ 的 推\the1\ 。
． 擲㧒捔\tan3-hiat4-kak8\ = 擲挕捒\tan3-hinn3-sak4\ ： 共 擲掉 。 意思 仝款 。

四 、 俗諺\siok8-gan7\
◎ 仙人 拍鼓 有時 錯 ， 跤步踏差 啥人 無\\sian1-jin5 phah4-koo2 iu2-si5 tsho3, kha1-poo7-tah8-tsha1 siann2-lang5 bo5/sian1-lin5 phah4-koo2 iu2-si5 tsho3, kha1-poo7-tah8-tsha1 siann2-lang5 bo5\\

＊ 有時仔 ， 布袋戲 、 歌仔戲 嘛 定定 聽著 。
處理 代誌 ， 雖然 難免 會 犯錯 。 一般 是 按呢 運用 。
但是 囥佇 這个 主題 來講 ， 所以 愛 閣較 謹慎 ， 較 注意 、 斟酌 。
佇 制度 頂懸 ， 嘛愛 注意 ， 仙人 拍鼓 有時 錯 ， 法官 抑是 咱人 ， 攏是 一般人 。
