2020 . 01 . 02 《 臺語 講 世事 》 ： 冬節 由來 佮意 義
一 、 看 新聞 講臺 語 ： 府城 冬節 菜包 配 圓仔 ， 食 鹹 配 甜
◎ 翻譯
華語 ： 外型 呈現 半 月 形 ， 有 點 像 餃 子 。
臺語 ： 形 生做 像 月眉 ，
Hîng senn / sinn-tsò tshiūnn gue̍h / ge̍h-bâi ,
閣有 淡薄仔 成 水餃 。
koh ū tām-po̍h-á sîng tsuí-kiáu .
﹡ 『 外型 』 直接講 「 形 」 就會使 ， 若是 欲 講 「 外形 」 嘛是 會使 。
﹡ 生做 senn / sinn-tsò ： 蓋 口語 的 。
例 ： 我 生做 真 古錐 。
﹡ 像 tshiūnn 、 成 sîng ： 兩句 有 一个 像 ， 一个 成 ， 意思 仝款 。
毋過 ， 像 tshiūnn ， 是 白話音 ， 成 sîng ， 顛倒是 文言 音 。
例 ： 你 佮 伊 足成 的 。
成 sîng ， 愛 寫做 「 成功 」 的 「 成 」 這字 ， 逐家 愛 知影 。
﹡ 月眉 gue̍h / ge̍h-bâi ： 敢若 目眉 彼个 形 的 月娘 。

華語 ： 蘿蔔 絲 和 花 生 粉
臺語 ： 菜頭簽 佮 塗豆麩
tshài-thâu-tshiam kah thôo-tāu-hu
﹡ 真濟 咱 普通時 食 的 物件 ， 有 華語 名 佮 臺語 名 ， 咱 愛 共 救轉 來 ， 臺語 名 袂使 予 無去 。
﹡ 簽 tshiam ： 這種 物件 足 臺語 氣 的 ， 當然 講 一絲 一絲 嘛是 會使 。
咱 礤 ( tshuah ) 出來 的 彼 ， 咱 就 講 「 礤簽 tshuah-tshiam 」 。
用 「 菜礤 tshài-tshuah 」 去 礤 ， 礤 起來 就是 簽 的 形 。
「 簽 」 是 用 礤 的 ， 佮 「 礤冰 tshuah-ping 」 仝款 。
﹡ 研 麩 gíng-hu ： 「 麩 hu 」 是 用 「 研 gíng 」 的 ， 用 這个 動作 。
﹡ 菜脯米 tshài-póo-bí ： 菜脯 做的 物件 ， 嘛是 一絲 一絲 。
鼠麴粿 tshí / tshú-khak-ké ： 草仔粿 內面 有 菜脯米 。
米 bí ： 毋是 一絲 一絲 ， 像講 茶米 、 蝦米 ， 嘛無 算 一絲 一絲 。
無一定 干焦 一粒 米粒 仔 ， 細的 、 幼幼 、 小可 長 。

★ 食食 正名 tsia̍h-si̍t tsiànn-miâ ： 有 兩層 意思 ，
第一 ， 「 名 」 去 夆 搶去 ： 譬如 講 「 蘿蔔 絲 」 佮 「 花 生 粉 」 這種 的 。
閣有 一種 是 「 讀音 」 去 夆 搶去 ： 咱 臺灣 有真濟 好食 的 物件 ，
譬如 講 『 蚵仔煎 』 、 『 碗粿 』 、 『 菜脯 蛋 』 ， 咱 愛 有 這个 意識 ，
因為 食食 的 物件 是 足 重要 的 文化 ， 咱 愛 共 輸 出去 全世界 。

華語 ： 這 個 皮 是 純 糯 米 ， 沒 有 加 粉 的 。
臺語 ： 正 秫米 ， 無 透 粉 的 。
Tsiànn tsu̍t-bí , bô thàu hún – ê .
﹡ 正 tsiànn ： 正經的 、 真正的 意思 ， 「 正 」 的 ， 毋是 「 假 ké 」 的 。
例 ： 你 是 正 高雄人 ， 我 是 正 臺北人 ， 無 假的 。
﹡ 透 thàu ： 本來 是講 「 透濫 thàu-lām 」 ， 透濫 啥物 物件 ，
摻 tsham ： 是 用 佇 量 較少 的 。
例 ： 親像 咖啡 欲 摻 糖 無 ？
毋是 摻 糖 欲 規 杯 攏總 ， 比 咖啡 較大 量 ， 是 一點仔 都 好 。
透種 thàu-tsíng ： 人 、 植物 ， 抑是 啥物 生物 ， 透濫 。
透 冷水 ： 這水 傷 燒 ， 愛 透 冷水 。

華語 ： 業者 和 顧客 都 說 不出 個 所以然 。
臺語 ： 頭家 佮 人客 攏 講無路來 。
Thâu-ke kah lâng-kheh lóng kóng bô-lōo-lâi .
﹡ 講無路來 kóng bô-lōo-lâi ： 「 路 」 是 理路 ， 有 條理 ， 有理 路 。
講 無 一个 條理 ， 講 無 一个 啥物 物件 ， 就是 講袂出來 。 這 就 足 臺 語氣 的 。
逐家 臺語 攏 退化 去 矣 ： 講無路來 → 講袂來 ( kóng bē / buē lâi ) → 講袂出來
講 無理 路 來 ， 講 無路 理 來 ， 攏會使 。
毋通 退化 到 傷少 的 語詞 去 。

二 、 講予 你 知 ： 冬節
◎ 冬節
＊ 一年 內底 暗暝 上 長 的 一工
冬節 是 一年 內底 暗暝 上 長 的 一工 。
＊ 用 這工 的 天氣 來 預測 過年 的 天氣 ， 「 焦 冬節 ， 澹 過年 」
咱 有 一个 習慣 ， 用 這工 的 天氣 ， 就會當 知影 過年 的 天氣 好 抑是 䆀 。
有 一句話 是 按呢 講的 ： 焦 冬節 ， 澹 過年 Ta Tang-tseh / tsueh , tâm kuè / kè-nî .
若是 冬節 這 一工 ， 好天 ， 焦焦 ， 過年 彼工 就會 澹澹 。
＊ 歇喘 、 養生 食補 的 時機 ， 愛 有 滿滿 的 食糧 通 囤
講著 冬節 ， 因為 古早時 ， 逐家 攏咧 作穡 、 作田 ， 寒天 的時陣 ， 作物 已經 收起 來矣 ，
逐家 就 利用 冬節 開始 歇喘 、 養生 、 食補 等等 ， 彼 的時陣 ， 逐家 攏愛 攢 足濟 物件 ，
愛 有 滿滿 的 食糧 ( si̍t-niû ) 通 囤 。
＊ 食 圓仔 、 水餃 佮 扁食
佇 這工 ， 逐家 攏會 慣勢 食 圓仔 ， 有的 所在 食水 餃 ， 有的 愛食 扁食 。
無仝 的 所在 ， 有無 仝款 食 的 物件 。

◎ 糊 圓仔 丁 、 祭冬 佮 土地 契約 ： 這馬 毋知 敢 閣有人 按呢 做 ？
＊ 圓仔 黏 佇 車窗 仔 、 櫥仔 、 水井 、 豬牢 頂頭
佇 冬節 的時陣 ， 猶閣有 一个 習慣 ， 愛 糊 圓仔 丁 ， 就是 共 圓仔 ， 創 一粒 一粒 細粒 細粒 ，
共 黏 佇咧 車窗 仔 、 櫥仔 、 水井 、 豬牢 頂頭 。
＊ 生 查埔囝 、 囡仔 嘛會 𠢕 大漢
因為 「 丁 」 這字 ， 按呢 厝內面 就會 生 查埔囡仔 、 會 生 查埔囝 ， 囡仔 攏會 𠢕 大漢 。
＊ 祭冬 ： 拜公媽 、 祭祖 ， 辦桌 「 食祖 」
除了 食 圓仔 、 糊 圓仔 丁 以外 ， 冬節 猶有 一个 足 重要 的 代誌 ， 就是 咱 愛 祭祖 ， 祭冬 。
咱 厝內面 愛 拜公媽 ， 譬如 講 宗親會 ， 抑是 祖厝 ， 就會 祭祖 。
祭祖 了後 ， 逐家 攢 甲 足 腥臊 ， 就 來 食飯 、 辦桌 ， 號做 「 食祖 」 ， 等於 是講 予 祖先 來 請 的意思 。
＊ 作田人 佮 地主 決定 來年 土地 買賣
咱 對 古早 流傳 來 ， 佇 冬節 這工 ， 有真濟 人 來年 土地 欲按怎 處理 。
因為 彼 的時陣 ， 真濟 人 是 作田人 ， 到 這个 時陣 ， 農作物 已經 收成 ， 明年 欲 繼續 種 無 ？
抑是 這 田 欲 買賣 無 ？ 攏佇 這个 時陣 來 處理 。

◎ 節氣
＊ 中國人 照 「 日頭 」 一冬 的 運行 所 訂 的
冬節 算是 24 節氣 內面 的 一个 。
講著 24 節氣 ， 這 是 古早時 漢文化 箍仔 的 人 ， 照日 頭一 冬 的 運行 ， 來 訂 的 節氣 。
＊ 作田人 作穡 的 曆 法 根據
用 這个 物件 ， 會當 予 作穡人 ， 作田人 ， 作穡 的時陣 有 根據 ， 啥物時陣 愛 創啥 。
＊ 2016 年 予 UNESCO 列入 「 人類 非 物質 文化 遺產 」
佇 2016 年 ， 予 聯合國 教科文 組織 UNESCO ， 列入 去
「 人類 非 物質 文化 遺產 」 。
＊ 臺灣 有 家己 的 24 節氣 時間
這个 節氣 是 按照 中國 的 黃河 ， 彼个 所在 規个 的 氣候 來 處理 的 ，
但是 咱 臺灣 毋是 按呢 ， 臺灣 有較 南爿 ， 是 亞熱帶 ， 規个 氣候 攏 無仝 。
佇咧 2011 年 ， 咱 臺灣 有 根據 過去 的 24 節氣 ， 有 做 一个 調整 ，
所以 咱 臺灣 有 咱 家己 的 24 節氣 的 時間 ， 有淡薄仔 無仝款 ，
相信 無 講 ， 逐家 毋知影 。
希望 逐家 有閒 ， 會當 了解一下 ， 咱 臺灣 冬節 的 時間 ， 佮 古早時 的 冬節 時間 ， 有 啥物 無仝款 。

◎ 語詞
． 祭冬 tsè-tang ： 意思 就是 冬節 祭祖 ， 拜公媽 。
． 食祖 tsia̍h-tsóo ： （ 頂面 有 介紹 。 ）
． 歇喘 hioh-tshuán ： 招 逐家 看 這 兩 字 按怎 寫 。 就是 歇睏 的意思 。
歇一下 ， 喘一下 。
例 ： 你 欲 歇喘 一下 無 ？
． 糊 圓仔 丁 kôo înn-á-ting ： 愈來愈 罕見 的 款 ， 過去 是 有 這个 風俗 。
共 圓仔 糊 佇咧 窗仔門 頂懸 ， 足濟 所在 ， 看 你 欲 糊 佗 ， 門窗 ，
抑是 豬牢 ， 糊 豬牢 予 豬仔 生 較濟 ， 看 你 欲 糊 佗 就 糊 佗 。
． 食補 tsia̍h-póo ： 冬節 這款 季節 ， 寒 sih-sih ， 愛食 補 。 一般人 逐家 攏 按呢 。
咱 臺灣 冬節 的時陣 ， 敢若 無 講 足 寒 ， 是 借 這个 時陣 窒喙空 ， 窒 趣味 ，
窒 起毛 摺 ( khi-móo-tsih ) 。
． 圓仔粞 înn-á-tshè / tshuè ： 咱 咧 挲圓仔 的時陣 ， 白的 紅的 一大 塊 。
粿粞 kué-tshè / tshuè ， 嘛是 這个 「 粞 tshè / tshuè 」 ，
做 粿 ， 做 圓仔 ， 攏是 需要 秫米 ( tsu̍t-bí ) 磨做 漿 ( tsiunn ) ，
了後 ， 袋 入去 布袋 內底 ， 用 石頭仔 抑是 啥物 重 的 物件 去 硩 。
重點 就是 伊 有 水 ， 要 共 排除 。
咱 做 菜頭粿 ， 就 毋是 用 粿粞 ， 毋免 用 焦焦 ， 是 米漿 這種 的 。
． 挲 so ： 是 挲圓仔 ， 毋是 用 「 浞 tshio̍k 」 的 。 挲 足 細力 的 ， 輕輕仔 挲 。
耎 luán ： 愛 較大 力 淡薄仔 ， 可能 範圍 會 閣較 大 。
． 扁食 pián / phián-si̍t ： 本來 的 音 應該 是 pián ， 有的 時陣 會 小可 走音 去 ，
有人 會 講 phián-si̍t ， pián-si̍t ， 攏有 人講 。 就是 「 毋是 餛 飩 」 。
看 字 有人 凡勢 會 講 「 餛 飩 」 ， 因為 菜單 寫 「 扁食 」 的 無 濟 。
． 豬牢 ti / tu-tiâu ： 主要 是 這个 字 「 牢 tiâu 」 。
例 ： 我 欲 共你 攬牢牢 。 仝款 是 這个 「 牢 tiâu 」 。
． 公媽 kong-má ： 這 毋是 「 阿公 、 阿媽 」 的意思 。

◎ 節氣 名 ： 24 節氣 的 名 ， 有的 無好 讀 ， 有時仔 趣味 的 ， 就是講 無一定 完全 文言 音 ，
嘛無一定 完全 白話音 ， 是 看 啥物 詞 。
． 雨水 ú-suí ： 用 文言 音 。
． 驚蟄 kenn-ti̍t ： 這 是 文言 音 。
． 芒種 bông-tsíng
． 立夏 li̍p-hē ： 有 「 立夏 補 老爸 」 這款的 俗語 。
． 處暑 tshù-sú
． 小寒 siáu-hân
． 大寒 tāi-hân

三 、 看戲 齣 ( hì-tshut ) 講臺 語
◎ 你 喙 真 俏 乎 ？
Lí tshuì tsin tshio honnh ?
按呢 講 通常 攏是 咧 共人 剾 的 。
你 蓋 𠢕講話 彼个 意思 ， 喙花 足 媠 的 ， 誠 有喙水 ( tshuì-suí ) ， 足𠢕 講話 。
． 俏 tshio ： 一般 是講 色緻 ( sik-tī ) 足 豔麗 ， 足濟 色 ， 彼款 的 形容 。
除了 喙講 話 足 媠氣 以外 ， 咱 嘛會使 講 …
例 ： 你 今仔日 穿甲 足 俏 的 呢 ！

◎ 莫 按呢 姿勢 了了 啦 ， 緊 講 。
Mài án-ne / ni tsu-sè – liáu-liáu – lah , kín kóng .
． 了了 – liáu-liáu ： 完全 按怎 ， 全部 按怎 。
食了了 ( liáu-liáu ) ： 攏共 食 予 完 的 「 了了 」 。 你 共 食了了 。 這 哪 予 你 食了 了去 ？
你 莫 姿勢 了了 ( liáu-liáu ) ， 就是 莫 遐濟 姿勢 ， 攏 全 姿勢 。
姿勢 了了 ( – liáu-liáu ) 是 強調 姿勢 ， 「 了了 」 輕聲 ， 一般 按呢 用 。
例 ： 你 莫 按呢 借口 了了 ( liáu-liáu ) 。
這个 腔 可能 對 「 了 liáu 」 較 無 禁忌 ， 因為 有的 人 對 「 了 liáu 」 足有 禁忌 ，
講 「 了 liáu 」 就會 「 了 liáu 」 的 感覺 ， 彼 嘛是 一種 觀念 ， 足驚 「 了 liáu 」 的 。

2020 . 01 . 09 《 臺語 講 世事 》 ： 美麗島 事件 40 週年
一 、 看 新聞 講臺 語 ： 美麗島 事件 40 週年
◎ 翻譯
華語 ： 重 回 事件 現場 ， 舉辦 盛大 的 遊行 活動 。
臺語 ： 重閣 轉來到 事件 現場 ，
Tîng koh tńg – lâi kàu sū-kiānn hiān-tiûnn ,
辦 奢颺 的 遊行 。
pān tshia-iānn ê iû-hîng .
﹡ 辦 奢颺 的 遊行 ： 「 奢颺 」 是 一種 講法 ， 嘛會當 講 「 盛大 」 。
盛大 sīng-tāi ： 較 文言 ， 較 書面語 。
奢颺 tshia-iānn ： 較 口語 。
除了 規模 足 大 以外 ， 一般來講 ， 人 足濟 ， 可能 口號 、 標語 ，
抑是 啥物款 的 妝娗 ( tsng-thānn ) ， 足 豐沛 、 足濟 項 、 足 多元 。
誠濟 人 會曉 講 ， 袂曉 寫 ， 「 奢颺 」 就是 這 兩 字 。
盛大 sīng-tāi ： 書面語 的 講法 ， 嘛是 有 咧 用 ， 口語 較 無咧 用 。
主要 是 「 盛 sīng 」 這字 ， 可能 會 佮 成功 的 「 成 sîng 」 的 音 ，
可能 會 濫 摻 ( lām-tsham ) ， 嘛有 可能 因為 華語 的 影響 ， 讀做 「 sìng-tāi （ X ） 」 ，
愛 讀做 「 sīng-tāi （ ○ ） 」 ， 是 第 7 聲 變做 第 3 聲 。

華語 ： 立委 頭 綁 布條 ， 共 襄 盛 舉 。
臺語 ： 立委 頭 紮布 條 來 鬥鬧熱 。
Li̍p-uí thâu tsat pòo-tiâu lâi tàu-lāu-jia̍t .
﹡ 紮 tsat ： 這馬 用 一个 動詞 ， 可能 逐家 普通時 無一定 有 聽過 ，
咱 講 「 頭 紮 ( tsat ) 布條 」 ， 毋是 講 「 頭 縛 ( pa̍k ) 布條 」 ，
咱 普通時 講 「 縛 pa̍k 」 佮 「 紮 tsat 」 ， 意思 是無 精差 偌濟 ，
生活 中 ， 咱 會 講 「 縛 索仔 」 、 「 縛粽 」 ， 用法 可能 按呢 。
古早時代 ， 纏 足濟 輾 的 彼種 物件 ， 親像 著傷 ， 愛 紮 藥水布 。
用 啥物款 的 帶 （ 抑是 布 ） 去 縛 ， 縛 足濟 輾 、 足濟 輾 ， 按呢 。
「 跤 紮 kha-tsat 」 嘛是 仝款 。
「 紮 tsat 」 藥水布 ， 「 紮 tsat 」 跤紮仔 ← 《 教典 》 。
做兵 的時陣 ， 愛 「 紮 跤紮仔 」 。
例 ： 你 敢有 紮 跤紮仔 ？
Lí kám ū tsat kha-tsat-á ?

華語 ： 讓人 意識 到 民主 的 可貴 。
臺語 ： 閣較 予人 智 覺 著 民主 的 可貴 。
Koh-khah hōo lâng tì-kak tio̍h bîn-tsú ê khó-kuì .
﹡ 智 覺 tì-kak ： 會當 講 佮 「 發現 huat-hiān 」 仝 意思 ，
嘛有 人講 「 意識 著 啥物代誌 」 。 算是 一个 動詞 。
例 ： 蓋 久 無看 著 ， 我 有 智 覺 ， 你 無 智識 喔 ？ 伊 變 足 瘦 呢 ！
有人 變 瘦 ， 我 攏 無 智 覺 。

華語 ： 緬 懷 民主 前輩 所做的 努力 。
臺語 ： 數念 民主 sia̋n-pái 的 拍拚 。
Siàu-liām bîn-tsú sia̋n-pái ê phah-piànn .
﹡ 數念 siàu-liām ： 想 已經 過往 的 人 ， 咱 會 講 「 數念 」 。
大部份 的 人 可能 感覺 講 攏是 用 佇 這種 場合 ， 其實 無限 制 ， 無 講 干焦 用 佇 彼號 所在 。
數念 ， 就是 思念 的意思 ， 有人 講 「 數念 」 閣較 臺語 氣 。
例 ： 我 足數 念 阮 後生 。 無一定 是 佇 國外 ， 足 遠 的 所在 。
掛念 khuà / kuà-liām ： 佮 思念 、 數念 ， 是 差不多 ， 有的 人 感覺 講
「 掛念 」 會 閣較 強調 「 操煩 」 、 「 煩惱 」 啥物貨 ， 較加 強 彼个 感覺 ， 有淡薄仔 無仝 ，
一寡仔 精差 。
﹡ sia̋n-pái ： 咱 用 臺語 羅馬字 寫 ， 當然 是 臺語 的 字 ， 臺語 的 語詞 。
但是 伊 本來 的 語源 是 對 日本 來 的 ， sia̋n-pái ， 第 9 調 。
日本字 ： せ ん ぱ い （ 先輩 ） ， 日本人 讀 這个 詞 的 調 ， 可能 佮 咱 所講的 臺語 調 ，
無完全 仝 ， 已經 共 吸收 ， 是 臺語 矣 。
例 ： 你 欲 食 phí-sah 無 ？ 這 「 phí-sah 」 就是 臺語 字 。
可能 有的 人 會 講 你 哪會 咧 講 英語 啊 ？ 伊 原本 嘛毋是 英語 ， 是 義大利 語 ，
毋是 一定 按呢 讀 ， 毋過 咱 聽著 ， 共 轉做 臺語 化 的 講法 ， 就 變做 「 phí-sah 」 ，
吸收 外來 源頭 ， 外國話 來 的 一个 臺語 詞 。
義大利 語 ： pizza 。

二 、 講予 你 知 ： 美麗島 事件 40 週年
對 咱 臺灣 的 歷史 佮 民主 來講 ， 非常 重要 的 ， 號做 「 美麗島 事件 」 。
遮爾 重要 的 事件 ， 咱 大部份 的 臺灣人 ， 可能 毋是 真 了解 ， 希望 今仔日 的 介紹 ， 逐家 會當 有 閣較 深入 的 認捌 。
「 美麗島 事件 」 到今 ， 已經 40 年 矣 ， 這件代誌 是按怎 來 發生 ？
◎ 事件 的 起頭
＊ 高 捷 美麗島 站 就佇 事件 發生 地 附近
高雄 的 捷運站 ， 有 一站 號做 「 美麗島 站 」 ， 這个 站 非常 的 媠 。
為啥物 會 號做 「 美麗島 站 」 ？ 就是 因為 這个 所在 ， 拄好 就是 「 美麗島 事件 」 發生 的 所在 。
＊ 黃 信 介 一陣人 辦 《 美麗島 》 雜誌
1970 年代 ， 臺灣 民主 拄拄仔 欲 開始 ， 真濟 黨外 的 雜誌 一間一間 一直 出現 。
彼个 時陣 ， 黃 信 介 有 一陣人 就 辦 一个 雜誌 ， 號做 《 美麗島 》 雜誌 。
＊ 設 分 社 ， 有 勢頭 ， 佮 保守 派 起衝突 ( tshiong-tu̍t )
這个 雜誌 一下 辦 落去 ， 全臺 灣 各地 攏有 設 分 社 ， 而且 足有 勢頭 ， 佇咧 寫 文章 ， 抑是 行動 頂懸 ，
攏有 針對 家己 的 理念 ， 佮 保守 派 有 起 足濟 衝突 。
＊ 1979 年 12 月初 10 辦 「 人權 日 」 活動 ， 請無 過
1979 年 差不多 佇 8 月 的時陣 ， 辦 起來 了後 ，
佇 1979 年 12 月初 10 「 世界 人權 日 」 這工 ，
《 美麗島 》 雜誌 亻 因 決定 欲來 辦 一个 活動 ， 亻 因 訴求 就是 欲 爭取 自由 、 民主 ，
希望 戒嚴 會當 解除 等等 。
請 這个 活動 ， 結果 一直 無消無息 。

◎ 事件 的 經過
＊ 12 月初 1 申請 ， 12 月初 9 警備 總部 禁止 集會
佇咧 12 月初 1 申請 了後 ， 一直 攏 無 共 回答 ， 一直到 12 月初 9 ， 高雄市 政府 突然間 宣佈 ，
in 佇 12 月初 9 的 第 2 工 ， 有 一个 演習 ， 所以 逐家 攏 袂當 集會 。
這个 代誌 傳出 來 ， 逐家 感覺 哪會 突然 ( tu̍t / thu̍t-jiân / liân ) 間 欲 按呢 ？
＊ 12 月初 9 鼓山 事件
﹡ 宣傳車 夆 擋 ， 人 夆 掠 ， 拍著傷 。
12 月初 9 ， 《 美麗島 》 雜誌社 有一寡 義工 ， 決定 活動 嘛是 欲 進行 ，
亻 因 就 派 宣傳車 出來 共 逐家 講 ， 講 第 2 工 的 活動 嘛是 欲 進行 。
結果 ， 宣傳車 來到 市區 咧 宣傳 的時陣 ， 就去 予 警察 共 擋 起來 了後 ， 義工 又閣 去 予 警察 掠去 ，
閣 拍著傷 。
這个 事件 就 號做 「 鼓山 事件 」 ， 因為 這 就是 佇 鼓山 來 發生 的 。
這件代誌 傳出去 了後 ， 雖然講 人 有 放 轉來 ， 逐家 攏 非常 受氣 ，
就 閣較 堅定 講 第 2 工 的 活動 ， 一定愛 共 辦 落去 。
＊ 12 月初 10 美麗島 / 高雄 事件
﹡ 活動 照辦 ， 予 憲 警 圍起來 封鎖 。
﹡ 佇 市區 發生 嚴重 的 衝突
註 ： 中山 中正 敆路 的 圍 環仔 、 瑞 源 路 佮 大同 路 的 斡角 ， 雜誌社 高雄 服務處 門口
第 2 工 就是 初 10 ， 就是 辦 活動 這工 ， 「 美麗島 事件 」 就 出現 矣 。
彼工 的 中晝時 ( tiong-tàu-sî ) ， 高雄市 就 開始 遮 嘛 擋 ， 遐 嘛 擋 ， 攏總 圍起來 ， 共 封鎖 ，
但是 逐家 繼續 辦 。
照 計畫 ， 佇 暗頭仔 開始 遊行 ， 因為 本來 欲 辦 活動 的 公園 ， 去 夆 封鎖 ， 所以 逐家 就 遊行 ，
行到 「 美麗島 事件 」 發生 的 所在 ， 就是 佇 中正路 佮 中山路 ， 敆路 的 圍 環 遮 ， 就佇 遮 演講 ，
佇 演講 的 中央 仔 ， 就 發現 警察 、 憲 警 攏共 圍起來 ， 逐家 非常 受氣 ， 尾仔 有 足濟 衝突 ，
猶有 催 淚 瓦斯 等等 ， 是非 常 嚴重 的 衝突 。

◎ 事件 發生 了後
＊ 國民黨 政府 共 責任 捒 予 美麗島 人士
代誌 發生 了後 ， 國民黨 政府 共 所有 的 責任 ， 攏 捒 予 美麗島 人士 。
＊ 面對 欹空 ( khia-khang ) ， 12 月 12 記者會 有喙講無話
第 2 工 ， 12 月 12 ， 面對 國民黨 政府 的 欹空 ， 亻 因 開 記者會 ， 但是 有 喙 講甲 無話 ，
因為 彼个 時陣 ， 規个 媒體 攏是 國民黨 來 控制 的 ， 國民黨 完全 都 講 「 這 攏是 美麗島 人士 ，
亻 因 的 陰謀 。 」 。
＊ 12 月 13 政府 全臺 灣 掠人 ， 服務處 查封
對 12 月 13 開始 ， 國民黨 政府 全臺 灣 掠人 ， 服務處 攏共 查封 起來 。
彼當時 是非 常 大的 事件 ， 掠 足濟 人 ， 用 判 亂 罪 欲 共 亻 因 判罪 ， 甚至 有 死刑 。
＊ 律師 、 輿論 、 國際 壓力 ： 無 判 死刑
佇 律師 、 抑是 逐家 的 看法 ， 閣有 國際 壓力 之下 ， 才 無 判 死刑 。
但是 這个 事件 ， 就 予 臺灣 的 社會 真 大的 影響 。

◎ 事件 予 咱的 啟示
「 美麗島 事件 」 予 咱 臺灣 社會 非常 大的 影響 ， 咱 臺灣 規个 社會 開始 關心 民主 。
「 美麗島 事件 」 了後 ， 猶有 「 林義雄 事件 」 、 「 陳 文 成事 件 」 ， 逐家 愈來愈 感覺 民主 的 路 ，
一定愛 共 行落去 。
＊ 目今 的 民主 自由 無簡單
以 這馬 的 角度 來看 ， 目今 的 民主 自由 ， 真正是 無簡單 。
＊ Sia̋n-pái 的 血 佮 目屎 換來 的
是 真濟 Sia̋n-pái 用 亻 因 的 血 佮目 屎 換來 的 。
＊ 政府 早就 咧 監視 雜誌社
對 資料 會當 發現 ， 彼个 時陣 ， 原來 《 美麗島 》 雜誌社 的 代誌 ， 政府 早就 咧 監視 雜誌社 ，
雜誌社 的 文 猶 袂出 來 ， 政府 就 已經 知 矣 。
咱 就 知影 彼个 時陣 ， 「 自由 」 是 偌爾仔 弱 ， 偌爾仔 恐怖 的 時代 。
＊ 傳承 自由 的 火把 ， 予 火 繼續 著 ( to̍h )
徛佇 咱 這馬 有 自由 、 民主 的 社會 ， 咱 一定愛 閣較 堅定 ， 共 自由 的 火 傳承 落去 ，
予 火 繼續 著 ( to̍h ) 落去 。
相信 這 是 咱 所有 的 臺灣人民 共同 的 責任 。

◎ 語詞
． 一陣人 tsi̍t tīn lâng ： 陣 tīn 是 較 會當 去 算數 量 的 用法 ， 算 會 出來 ， 算 幾个 。
一陣風 tsi̍t tsūn hong ： 陣 tsūn 是 較 無法度去 算數 量 。
這个 時陣 ( tsūn ) ， 這 嘛 袂算 的 。
． 勢頭 sè-thâu ： 就是 「 勢力 sè-li̍k 」 的意思 。
咱 臺語 有一寡 詞 ， 攏有 「 X 頭 thâu 」 ， 親像 手頭 、 力頭 ，
這寡 詞 算是 咱 臺語 較 特殊 ， 無 佮 華語 用 仝款 的 字詞 。
． 憤慨 hùn-khài ： 咱 直接講 「 憤慨 」 嘛是 會使 。
閣有 一个 較少 人 聽著 的 詞 「 不目 put-ba̍k / bo̍k 」 ， 差不多 意思 。
就是 看著 啥物 無公平 的 代誌 ， 你 可能 有一寡 啥物款 的 情緒 。
例 ： 你 看著 啥物代誌 ， 感覺 足 不目 的 。
例 ： 逐家 感覺 足 不目 的 ， 一定愛 起來 共 反 ( píng ) 。
． 敆路 kap-lōo ： 佇 中山路 佮 中正路 「 相 敆 的 所在 」 。
咱 這 嘛 可能 講 「 相 叉 路 」 ， 這 是 另外 一个 講法 。
這 足 臺語 氣 的 ， 相 敆 ， 兩 條 路 共 敆 鬥陣 ， 就是 「 敆路 」 。
． 斡角 uat-kak ： 咱 講 轉彎踅角 ， 斡角 的 所在 。
例 ： 彼个 斡角 ， 你 看著 啥物 斡角 ， 你 都 正斡 入去 。
． 欹空 khia-khang ： 一般來講 ， 咱 可能 會 口語 干焦 講 「 欹 khia 」 。
例 ： 伊 蓋 𠢕 共人 欹 ， 共人 欺負 。
有的 人 干焦 講 「 欹 khia 」 ， 有的 人講 「 欹空 」 ， 攏會使 。
空 khang ， 意思 就是 敢若 揣 啥物 縫 ， 共你 陷害 ， 共你 指責 。
挖 一个 空 ， 欲 共你 陷害 ， 共你 欹 。
． 譴責 khián / khiàn-tsik ： 仝 這个 漢字 ， 有 兩 款 的 音 ， 用 佇 無仝 所在 。
譴損 khiàn-sńg ： 意思 是 迷信 ， 抑是 有 啥物 禁忌 ， 「 厚譴損 」 。
． 目今 ba̍k-kim ： 現此時 ( hiān-tshú-sî ) ， 這馬 這个 時陣 。
目金 ba̍k-kim ： 目睭 有 看 的 ， 目睭 看會著 的 人 。 『 明 眼 人 』 。
目暗 ba̍k-àm ： 順紲 講著 。
． 火把 hué / hé-pé ： 因為 美麗島 事件 ， 遊行 的 時 ， 遊行 者 有 攑 火把 。

三 、 看戲 齣 ( hì-tshut ) 講臺 語
◎ 腳數 好 ， 無 跋 一下仔 輸贏 是 袂煞 的 。
Kioh-siàu hó , bô pua̍h tsi̍t-ē – á su-iânn sī bē / buē suah – ê .
． 腳數 kioh-siàu ： 過去 本來 是 咧 講 「 啥物 角色 」 ， 佇咧 舞臺 頂 ， 咧 搬戲的 時陣 ， 彼 的 角色 ，
這个 腳數 ， 彼个 腳數 。
這馬 逐家 攏 講做 「 你 腳數 足好的 。 」 ， 可能 『 很 有膽 識 』 ， 足有 guts ， 足有 氣魄 的 。
． 無 跋 一下仔 輸贏 → 跋輸 贏 pua̍h su-iânn ：
意思 就是 「 跋筊 pua̍h-kiáu 」 ， 希望 會當 贏 。 看 是 輸 ， 抑是 贏
． 是 袂煞 的 sī bē / buē suah — ê ： 「 煞 suah 」 這字 嘛 足 臺語 氣 的 。 就是講 「 袂 結束 」 。

◎ 規工 穿甲 pha-lí-phá-lih ，
Kui-kang tshīng kah pha-lí-phá-lih ,
嘛 毋知 咧 變啥魍 。
mā m̄ tsai teh pìnn-siánn / sánn-báng .
． pha-lí-phá-lih ： 目前 有 一个 講法 ， 無 蓋 有 證據 證明 。
有人 講 彼是 佮 「 巴黎 」 有關係 ， 因為 巴黎 是 Phá-lih ，
袂輸 講 「 足 巴黎 的 」 ， 足 時 髦 的 ， 足 時行 的 ， 足有 Fashion 的 彼種 穿插 。
有人 按呢 講 ， 毋過 嘛無 足 確定 一定 是 按呢 ， 但是 有 這種 講法 。
． 變啥魍 pìnn-siánn / sánn-báng ：
「 魍 báng 」 是 妖魔鬼怪 ， 毋是 「 蠓仔 」 的 「 蠓 báng 」 。

2020 . 01 . 16 《 臺語 講 世事 》 ： 馬拉松
一 、 看 新聞 講臺 語 ： 虎尾 馬拉松 ， 興食 雞肉 假 走標
◎ 翻譯
華語 ： 虎尾 馬拉松 ， 『 因為 烤 雞 爆 紅 』 。
臺語 ： 因為 雞肉 烘 衝 紅
in-uī ke-bah-hang tshìng âng
﹡ 『 烤 雞 』 ： 雞肉 烘 ke-bah-hang 。
當然 你 欲 講 「 烘雞 」 、 「 烘雞 肉 」 攏會使 ， 但是 因為 咱 以早 有一寡 物件 攏是 動詞 囥 後壁 ，
所以 咱 逐家 來講 看覓 「 雞肉 烘 」 。
咱 臺灣 傳統 食 的 物件 ， 彼个 物件 名詞 囥 頭前 ， 煮法 動詞 囥 後壁 ， 變做 另外 一个 名詞 。
米粉炒 bí-hún-tshá
豆乾糋 tāu-kuann-tsìnn
白菜滷 pe̍h-tshài-lóo
蚵仔煎 ô-á-tsian
做法 攏 囥佇 後壁 ， 這 都是 足 臺語 氣 的 唸法 。 為啥物 會 按呢 ？
例 ： 烘雞 肉 vs . 雞肉 烘
若是 名詞 嘛是 「 烘雞 肉 」 ， 按呢 會 佮 動詞 分袂清楚 。
問 ： 你 欲挃 啥 ？ 　 　 答 ： 我 欲 「 烘 雞肉 」 。
叫是 你 欲 去 「 烘 」 雞肉 ？ 抑是 你 欲 食 「 烘雞 肉 」 ？ 會 有 這款 誤解 。
所以 咱 足 巧 的 ， 做法 囥咧 後壁 ， 按呢 較有 分別 。
例 ： 頭家 ， 我 欲 一塊 『 雞排 』 → 雞排 糋 ( tsìnn ) 。

華語 ： 感覺 好 像 嘉年華會 。
臺語 ： 袂輸 是 踩街 迎鬧熱 。
bē / buē-su sī tshái-ke / kue ngiâ-lāu-jia̍t .
﹡ 袂輸 是 … ： 這 嘛 足 臺語 氣 的 ， 這馬 足濟 人 攏 無啥 會曉 講 。
逐家 講 「 敢若 是 」 ， 抑是 「 親像 是 」 ， 當然 攏會使 ， 毋過 ， 這 是 一个 足 傳統的 講法 。
袂輸 是 … ， 就是講 袂輸 伊 ， 佮 伊 平 就著 矣 ， 敢若 是 袂輸 伊 。
例 ： 彼个 馬拉松 的 選手 ， 妝甲 袂輸 一隻 雞 咧 。
佮 雞 來 比 ， 袂輸 一隻 雞 。
﹡ 『 嘉年華會 』 ， 這馬 有人 直接 共 這 三 字 讀做 「 ka-liân-huâ 」 ，
若準 講 欲 佮 原音 差不多 ， 「 ka-liân-huâ 」 猶無 講 足 倚 。
﹡ 踩街 tshái-ke / kue ： 若 咧 迎神 ， 抑是 啥物 大 活動 ， 出動 車隊 人 陣 ， 足濟 鬧熱 的 陣頭 ，
去 宣傳 啥物代誌 ， 過去 就 號做 「 踩街 」 。
現代 嘛是 有 共 這个 用法 ， 用 佇 若像 踅街 、 遊街 這種 講法 。
﹡ 迎 ngiâ ： 注意 「 迎 ngiâ 」 的 聲母 ” ng ” ， 「 迎媽祖 」 的 「 迎 」 。

華語 ： 用 大聲 公 提醒
臺語 ： 用 放送頭 咧 點拄
Īng / iōng hòng-sàng-thâu teh tiám-tuh
﹡ 放送頭 hòng-sàng-thâu ： 『 大聲 公 』 這馬 咱 會使講 伊 是 放送頭 。
咱 過去 「 放送頭 」 有 足濟 用法 ，
本來 是 咧 講 廣播 電臺 咧 放送 的 彼種 機器 ， 抑是 廣播 站 ， 彼个 喇叭 ， 彼號 做 「 放送頭 」 。
嘛有 人講 彼 叫做 鬥 喇叭 放送 。
其實 是 日本時代 的 「 放送局 」 轉 的 ， 咱 抾 轉來 用 。
例 ： 伊 這个 人 是 「 放送頭 」 。
按呢 表示 講 足 愛 四界 放送 人 的 消息 ， 人 的 代誌 伊 攏 足 清楚 ， 四界 去 共人 講 。
例 ： 你 毋通 做 「 放送頭 」 。
﹡ 點拄 tiám-tuh ： 咱 較 罕 咧 聽 。 點 tiám ， 佮 「 拄 tuh 」 是 兩个 動作 。
合起來 用 ， 咱 這馬 意思 是 「 提醒 」 ， 嘛有 人 用 佇 「 暗示 」 ， 毋是 足 公開 的 提醒 ，
可能 是 私底下 共你 點一下 ， 拄 一下 。

華語 ： 我 們 要 面對 現實 。
臺語 ： 看 / 相 較 真 咧
khuànn / siòng-khah tsin – leh
意思 是 你 愛 注意 ， 毋是 干焦 袂輸 你 覕起來 都 無代誌 ， 你 就是 真正 愛 去 看 ， 真正 去 相 。
例 ： 這个 查埔人 你 愛 看 較 真 咧 ， 毋通 干焦 看 面 。 這 是 現實 面 。

華語 ： 馬拉松 的 「 花樣 越來 越 多 」 。
臺語 ： 齣頭 愈 變 愈濟 。
Tshut-thâu jú pìnn jú tsē
﹡ 『 花樣 』 → 齣頭 tshut-thâu
﹡ 愈 變 愈濟 jú pìnn jú tsē ： 變 pìnn ， 是 處理 的意思 。 本來 可能 無 遐濟 ， 這馬 愈 變 愈濟 。
愈 變 愈濟 ， 伊 毋是 「 變 piàn 」 文言 音 ， 是 「 變 pìnn 」 白話音
變猴弄 pìnn-kâu-lāng
變啥魍 pìnn-siánn / sánn-báng
變鬼變怪 pìnn-kuí-pìnn-kuài
看起來 ， 若親像 負面 的 ， 「 變 」 本身 無 負面 ， 是 中性 的 ， 就是 處理 。

二 、 講予 你 知 ： Ma-lá-sóng （ 『 馬拉松 』 ）
◎ 歷史 由來
＊ 需要 體力 佮 擋頭 的 「 走標 ( tsáu-pio ) 運動 」
欲走 馬拉松 ， 體力 愛 真好 ， 而且 愛 足有 擋頭 ， 這 毋但 干焦 身體 上 ， 心理 、 精神上 嘛愛 足有 擋頭 ，
這款的 走標 運動 。
＊ 對 古早時代 的 希臘 來 的
馬拉松 愛 走 足久 足久 ， 足 長 足 長 的 ， 到底 伊 是按怎 來 的 ？
是 古早時 ， 對 希臘 ( Hi-lia̍p ) 來 的 。
彼个 時陣 ， 亻 因 發生 一場 戰爭 ， 佇 馬拉松 這个 所在 。
＊ 馬拉松 之 戰 ： 戰贏 了 ， 兵仔 對 東北方 馬拉松 ， 走 40 公里 轉去 雅 典
兩爿 咧 相拍 ， 戰贏 的 彼爿 ， 有 一个 阿兵哥 ， 對 馬拉松 這个 所在 ，
愛 走 轉去 亻 因 國家 的 首都 「 雅 典 Ngá-tián 」 ， 去 共 逐家 講 ， 就按呢 走走 走 ， 走 40 公里 。
＊ 宣佈 勝利 了 ， 煞 隨 斷氣
走到 雅 典 ， 去 共 逐家 講了 後 ， 煞 隨 斷氣 。
為著 欲 紀念 這个 阿兵哥 ， 所以 有 這款的 比賽 。
這 就是 馬拉松 比賽 的 由來 。
＊ 比賽 的 距離 長度 「 馬拉松 到 雅 典 」 的 40 公里
比賽 的 距離 長度 ， 是 因為 馬拉松 到 雅 典 ， 拄好 是 40 公里 。

◎ 奧運 佮 世界 各種 的 Ma-lá-sóng
Ma-lá-sóng 已經 到 全世界 攏 足 衝 足 衝 的 ， 到底 這馬 的 發展 是按怎 ？
＊ 1896 年頭 一 屆 奧 林 匹 克 運動會 變做 正式 項目
Ma-lá-sóng 佇 頭一 屆 奧 林 匹 克 運動會 ， 算是 現代 的 奧 林 匹 克 比賽 ，
佇 1896 年 的時陣 ， 頭一遍 就 已經 變做 正式 項目 。
對 彼个 時陣 開始 ， 逐家 就 足 認真 看待 Ma-lá-sóng 運動 。
＊ 1921 年 才 明確 規定 做 42 公里 195 米 ， 抑是 26 英里 385 碼
佇 1921 年 進前 ， 逐家 攏是 走 40 公里 左右 。
但是 一个 比賽 ， 若是 無 固定 的 長度 ， 是 欲按怎 確定 紀錄 按怎 保持 。
所以 佇 1921 年 才 明確 規定 長度 ， 毋是 40 公里 ， 愛 42 公里 195 米 ，
用 另外 一種 英里 的 方式 來 算 ， 就是 這款的 長度 。
＊ 世界 各國 逐冬 有 超過 800 个 Ma-lá-sóng 比賽
規模 上大的 六 个 ： 波 士 頓 、 紐約 、 芝 加 哥 、 倫敦 、 柏林 佮 東京
這馬 講起來 ， 全世界 各國 有 幾 場 Ma-lá-sóng 比賽 ？ 真正 濟甲 。
世界 各國 逐冬 攏有 超過 800 个 Ma-lá-sóng 比賽 ， 你 就 知影 ， 興 這个 比賽 的 人 有 偌爾仔 濟 。
這 800 場 比賽 當中 ， 這馬 有 分級 ， 有 金 級 、 有 銀 級 、 有 銅 級 的 ， 甚至 聽講 今年 開始 有 白金 級 的 。
這寡 比賽 看 伊 的 規模 無仝款 ， 伊 的 服務 無仝款 等等 ， 其中 規模 上大 有 六 个 ： 美國 的 波 士 頓 、
紐約 、 芝 加 哥 ， 英國 的 倫敦 ， 德國 的 柏林 ， 佮 日本的 東京 ， 這 六 个 城市 所 辦 的 Ma-lá-sóng ，
算講是 有 咧 做 這種 運動 的 人 ， 絕對 一定愛 去 參加 的 。
＊ 超級 Ma-lá-sóng （ Ultramarathon ） 超過 42 公里 的 走標 比賽
除了 這寡 比賽 ， 有 全 馬 ， 半 馬 （ 就是 走 一半 的 ） ， 猶 來 有 一種 號做 「 超級 Ma-lá-sóng 」 ，
就是 42 公里 對 in 來講 ， 攏是 小 case ， 會 超過 42 公里 。 有當時仔 ， 超級 Ma-lá-sóng
會 走 6 、 7 工 遮爾久 。
＊ 1980 年 開始 流行 ， 通人知 的 選手 是 林 義 傑 ， 佮 南極 超 馬 的 陳 彥 博
咱 臺灣 有 兩个 通人知 「 超級 Ma-lá-sóng 」 的 選手 ， 就是 林 義 傑 佮 陳 彥 博 這 兩位 。

◎ 主題 趣味 的 Ma-lá-sóng
＊ 梅 多 克 Ma-lá-sóng ：
沿路 有 23 場 品酒會 ， 啉 葡萄酒 ， 食鮮 蚵仔 ， 鵝 肝 ， 和 cheese
法國 ， 梅 多 克 ( Medoc ) 這个 所在 ， 辦 一个 Ma-lá-sóng ，
伊 本來 都是 咧 出 一寡 紅酒 的 所在 ， 所以 亻 因 辦 的 Ma-lá-sóng ，
規路 有 23 場 會當 啉 葡萄酒 ， 食 大粒 的 鮮 蚵 ， 鵝 肝 佮 cheese ， 非常 趣味 。
＊ 水底 Ma-lá-sóng ：
穿 55 公斤 的 藏水 沫 服裝 ， 兩禮拜 內 佇 「 尼 斯 湖 」 完成
佇 水 內面 走 Ma-lá-sóng ，
所以 你 愛 穿 55 公斤 的 藏水 沫 的 衫 ， 愛 佇 水 內面 一直 走 ， 走 兩禮拜 ，
是 佇 蘇格蘭 「 尼 斯 湖 」 遮 進行 。
＊ 2019 年 嘉義 舉辦 25 公里 的 半 程 Bì-lù Ma-lá-sóng ， 食 烘雞 閣 啉 啤 酒
咱 臺灣 嘛有 辦 ， 除了 佇 雲林 辦 的 ， 2019 年 佇 嘉義 嘛有 辦過 一場 ， 這 是 一半 的 Ma-lá-sóng ，
啉 bì-lù 的 Ma-lá-sóng ， 食 烘雞 閣 啉 bì-lù 。
這馬 有 足濟 Ma-lá-sóng 會當 參加 ， 若是 有興趣 的 觀眾 朋友 ， 嘛會當 揀 一 、 兩 場 仔 來 參加 看覓 。

◎ 語詞
． Ma-lá-sóng ： 咱的 主題 ， 是 外來語 來 的 ， 這種 的 用 音譯 就會使 ， 就是 照 伊 原本 的 音 ，
用 咱 臺語 的 習慣 去 講 Ma-lá-sóng 。
親像 這種 外來語 ， 有 三个 音節 的 ， tha-khú-sih ( 計程車 ) 、
hoo-té-luh ( 飯店 、 旅社 ) 、 goo-lú-huh ( 高 爾 夫 球 ) ， 咱 臺灣人 攏會 7-1-4 ，
因為 遮的 例 是 對 日語 來 的 。
Ma-lá-sóng 無一定 是 對 日語 轉 的 ， 愛 看 原本 的 字母 ， 組合 ， 是 啥物款 。 原音 的 字母 ，
上尾 是 on ， 咱 無 on 的 音節 ， 毋過 ， 咱 有 ong ， 所以 若有 on 的 ， 應該 會 共 講做 若像 ong 。
． 擋頭 tòng-thâu ： 做 啥物代誌 ， 會當 持續 足久 ， 繼續 足久 的 ， 會 擋 的 。
． 走標 tsáu-pio ： 這个 動作 是 「 走 tsáu 」 ， 以早 比賽 上 尾站 遐 ，
攏會 有 一支 敢若 標 竿 的 物件 ， 插 佇 遐 ， 表示 目標 到 矣 ， 著 向 這个 目標 ， 骨力 走 ，
看 誰 走 較緊 ， 上緊 走到 目標 遮 。
這 就 號做 「 走標 」 。
． 捙拚 tshia-piànn ： 是 這个 漢字 「 捙 tshia 」 。 「 拚 piànn 」 咱 知影 。
「 捙拚 」 閣較 有 欲 佮 人 一下 拚輸贏 ， 有時仔 有 彼種 刁工 欲按怎 ，
「 捙 」 就是 欲 共 捙 予 倒 ， 捙倒 ， 一定愛 予 對方 倒去 。
． 距離 kī / kū-lī / lî ： 算做 較 書面語 ， 咱 一般 口語 無咧 講 。
但是 這馬 現代 ， 足濟 所在 會 拄著 這个 詞 ， 咱 會當 照 字 唸 。
． 通人知 thong-lâng-tsai ： 逐家 攏知 。
通人 ， 就是 逐家 ， 所有 的 人 的意思 。
例 ： 通人 呵咾 。
「 通人 按怎 」 愛 共 抾 轉來 用 。
． 藏水沬 tshàng-tsuí-bī ： 一般 咱 若講 藏水沬 ， 會 較強 調 閣較 深的所在 ，
毋是 干焦 泅水 禁氣 爾 ， 猶閣 藏 去到 足 深 的 水底 、 海底 ， 去 做 啥物 活動 。
較 對應 『 潛 水 』 的意思 。
有人 這个 音 「 藏水覕 tshàng-tsuí-bih 」 藏 佇 水 內面 ， 覕起來 。
可能 有 地方 差 ， 咱 辭典 是 收 「 藏水沬 tshàng-tsuí-bī 」 。
． bì-lù ， bì-luh ， 麥仔酒 be̍h-á-tsiú ：
bì-lù ， bì-luh 是 外來語 ， 有時仔 會 有無 仝款 的 音 。
咱 一般 會 講 「 麥仔酒 」 。
「 麥仔酒 」 強欲 無去 ， 逐家 干焦 會曉 講 bì-lù / luh ， 『 啤 酒 』 ，
「 麥仔酒 」 愛 共 會記得 。
． 晏 uànn vs . 暗 àm ： 這 是 咧 比較 時間 。
例 ： 時間 誠 晏 ， 等一下 欲 轉去 矣 。 時間 足 晏 ， 這 是 晏 uànn 。
「 暗 àm 」 一般 是 咧 講 「 天色 暗 矣 。 」
毋過 這 兩 字 嘛有 人 濫 咧 用 。
例 ： 我 較 暗會 轉去 。
嘛無 啥物 毋著 ， 因為 較 暗 的時陣 ， 就是 時間 較晏 矣 。
「 晏 uànn 」 是 寫 這个 漢字 。
無一定 愛 講 「 遲到 tî-tò 」 ， 咱 會當 講 「 晏到 uànn-kàu 」 。
例 ： 我 今仔日 都 較晏 來 。
較晏 起床 、 較晏 到 。 按呢 足有 臺 語氣 的 。
． 晏 uànn vs . 慢 bān ： 慢 ， 是 動作 慢 的意思 。 速度 、 動作 。
晏 ， 猶原 是時 間 的 狀況 ( tsōng-hóng ) 。
我 今仔日 會 較晏 來 。 （ O ）
我 今仔日 會 較慢 來 。 （ X ） 對 臺語 來講 ， 小可 較 無妥當 。
毋是 講 你 跤手 趖 ， 當然 有的 人 欲 強調 「 跤手 趖 」 。
慢來 ， 咱 會 想講 你 是 行路的 時陣 ， 是 足 慢 的 ， 抑是 按怎 。
火車 車幫 是講 「 慢分 bān-hun 」 無毋著 。
． 起鼓 khí-kóo ： 就是 開始 。 因為 以早 傳統的 戲劇 ， 抑是 活動 ， 欲 開始 進前 ， 攏會 有 鑼鼓 ，
予 你 知影 講 這 戲 欲 開始 矣 喔 ！ 緊來 喔 ！ 落尾 共 這个 延伸 的意思 提來 用 ，
任何 代誌 欲 開始 ， 攏會 當 講 「 起鼓 」 。
臺語 是 文化的 寶庫 ， 對 這个 詞 ， 咱 就 知影 ， 以前 就是 任何 代誌 攏愛 起 一个 鼓 。

三 、 看戲 齣 ( hì-tshut ) 講臺 語
◎ 惡馬惡人騎 。
Ok bé ok lâng khiâ .
閣較 無好 ， 閣較 惡質 的 啥物 物件 ， 抑是 啥物人 ， 一定 有 比 伊 閣較 歹 的 來 治 伊 。
你 閣 歹 啊 ！ 有人 比 你 閣較 歹 ！

◎ 無彩 人 的 物 。
Bô-tshái lâng ê mi̍h .
對應 另外 一句 俗語 ：
杜猴損五穀 。
Tōo-kâu sńg / sún ngóo-kok .
． 無彩 人 的 物 ： 這 明明 好食 的 、 好啉 的 物件 ， 你 也 食 無 滋味 ， 你 閣 嫌 歹食 。
杜猴 嘛 仝款 ， 五穀 遮 好 的 物件 ， 去 予 杜猴 食去 。
徛佇 杜猴 的 角度 來講 ， 杜猴 都 享受 ， 感覺 足 好食 的 。
但是 對 人 來講 ， 這 予 杜猴 食去 ， 實在 足 無彩 ， 足 浪費 的 。

2020 . 01 . 23 過年 ， 停 播
2020 . 01 . 30 《 臺語 講 世事 》 ： 湳地
一 、 看 新聞 講臺 語 ： 香 山 湳地 顧 生態 ， 行 步道 看 蟳仔
◎ 翻譯
華語 ： 螃 蟹 利用 大 螯 ， 不 停 挖著 沙 土 。
臺語 ： 蟳仔 的 跤 真大 管 ， 直直 咧 挖塗 。
Tsîm-á ê kha tsin tuā kóng , ti̍t-ti̍t leh óo thôo .
﹡ 『 大 螯 』 ： 咱 一般 攏 講 「 蟳管 tsîm-kóng 」 ， 彼 兩 肢 ， 足 大 肢 的 。
攏總 是 跤 ， 毋過 ， 彼 兩 肢 特別 大 肢 ， 咱 會 講 「 蟳管 」 。
因為 伊 嘛是 跤 ， 所以 嘛有 人講 「 蟳管跤 tsîm-kóng-kha 」 ，
敢若 「 夾仔 ngeh-á 」 ， 號做 「 蟳管夾 tsîm-kóng-ngeh 」
﹡ 孽譎仔話 gia̍t-khiat-á-uē ： 囡仔 食 蟳仔 — — 興 管 。
Gín-á tsia̍h tsîm-á — — hìng-kóng .
一般 攏 干焦 講 頭前 ，
例 ： 這个 人 伊 就是 囡仔 食 蟳仔 ， 意思 就是 興講話 。

華語 ： 在場 的 大小 朋友 都 好 驚 奇 。
臺語 ： 大人囡仔 攏 感覺 真 奇巧 。
Tuā-lâng gín-á lóng kám-kak tsin kî-khá
﹡ 『 大小 朋友 』 ： 咱 講 「 大人囡仔 」 都 好 。
﹡ 『 驚 奇 』 ： 因為 伊 看 的 物件 感覺 足 奇巧 ， 『 驚 奇 』 愛 看 用 佇 佗 ，
佇 這个 所在 ， 咱 會當 用 「 奇巧 」 這个 詞 ， 表示 足 罕得 看著 ，
足濟 細節 ， 足濟 幼膩 ( iù-jī ) 的 物件 會當 看 ， 這 就會使 講 奇巧 。

華語 ： 因為 很 少 有機會 ， 能 這 麼 近 距離 看 螃 蟹 出沒
臺語 ： 因為 罕得有 機會 ，
In-uī hán-tit ū ki-huē ,
通 看 蟳仔 振動 看 遮 倚 。
thang khuànn tsîm-á tín-tāng khuànn tsiah uá .
﹡ 罕得 hán-tit ： 「 罕 咧 」 按怎 ， 這馬 嘛 足 罕 咧 聽著 人講 矣 。
原本 是 「 罕得 」 ， 抑是 其 它 口語 ， 「 會用得 」 → 「 會用 咧 」 ， 攏是 簡化 去 。
例 ： 我 足 罕得 去 的 。 ← → 我 足 捷 去 的 。
這 是 足 臺語 的 詞 ， 愛 共 抾 轉來 用 。
﹡ 振動 tín-tāng ： 你 毋通 攏 無 「 動 」 。 （ X ）
你 毋通 攏 無 「 振動 」 。 （ O ）
﹡ 看 遮 倚 khuànn tsiah uá ： 有的 時陣 ， 一句話 會當 有 幾若 種 講法 ，
毋是 一定 干焦會當 講 一種 講法 。

華語 ： 步道 特別 挑 高
臺語 ： 刁工 牚 予 懸
tiau / thiau-kang thènn / thìnn hōo kuân
． 牚 thènn / thìnn ： 共伊 托 ( thuh ) 予 懸 。
無一定 用 托 的 ， 可能 有 各種 辦法 ， 予 伊 較懸 ， 攑懸 。
運動會 一種 運動 項目 ： 『 撐 竿 跳 』 → 牚懸 跳 thènn / thìnn-kuân-thiàu
這馬 一寡 比賽 項目 ， 臺語 欲按怎 講 ， 咱 慢慢仔 愛 共伊 規定 出來 。

﹡ 『 招 潮 蟹 』 → 管 仙仔 kóng-sian-á ， 有 彼个 管 ， 伊 的 管 足 大 肢 的 。
『 彈 塗 魚 』 → 花鮡 hue-thiâu
『 文蛤 』 → 蚶仔 ham-á ： 是 按呢 寫 的 。
有 另外 兩種 講法 ： 「 蟯仔 giô-á 」 ， 抑是 「 粉蟯 hún-giô 」 ，
有一寡 咧 飼 的 ， 抑是 漁民 ， 亻 因 會 有 這種 講法 。

華語 ： 夕陽 落下 時 ， 更 是 美 得 像 一幅 畫 。
臺語 ： 日頭落山 的 時 ， 媠 甲 若 一幅 圖 。
Ji̍t-thâu lo̍h-suann ê sî , suí kah ná tsi̍t pak tôo .
﹡ 『 夕陽 落下 』 → 日頭落山 ， 上 口語 。
夕陽 si̍k-iông ： ， 照 字 讀 ， 是 si̍k-iông ， 注意 變調 。
嘛有 人講 「 黃昏的日頭 」 ， 有的 所在 會 講 「 日頭 落海 」 ，
你 若 去 淡水 看 ， 可能 看著 「 日頭 落海 」 矣 。
﹡ 西照日 sai-tsiò-ji̍t / li̍t ： 西照日 的 時間 較 長 ， 就是 差不多 過晝 ( tàu ) 了 ，
有的 所在 ， 若 日頭 較猛 ( mé ) ， 都 可能 會 有 西照日 ，
這 無一定 是 日頭 欲 落山 才有 。
日頭落山 、 黃昏的日頭 時間 算做 較 短 ， 西照日 時間 基本上 較 長 。
例 ： 阮兜 有 西照日 。 亻 因 兜 可能 邊仔 無 厝 ， 可能 窗仔 向西 爿 。

二 、 講予 你 知 ： 世界 湳地 日
每 一年 的 2 月初 2 ， 就是 「 世界 湳地 日 」 ， 啥物 是 湳地 ( làm-tē ) ？
◎ 湳地 是 啥物
＊ 三大 生態 系統 ： 森林 、 海洋 、 湳地
咱 地球 頂懸 ， 有 三大 生態 系統 ： 第一个 是 森林 ， 比 樹林 仔 閣較 大 ， 海洋 、 湳地 。
對 這字 「 湳 làm 」 ， 咱 就 知影 伊 可能 是 一寡 漉糊糜 ( lo̍k-kôo-muê ) ，
但是 湳地 毋是 遮爾仔 簡單 爾 。
＊ 鳥類 的 樂園 ： 水鳥 生湠 、 搬徙
「 湳地 」 有真濟 鳥仔 ， 譬如 講 真濟 水鳥 ， 攏佇 遐 生湠 、 搬徙 ，
所以 有人 講 「 湳地 」 是 鳥仔 類 的 樂園 。
＊ 地球 的 腰子 ： 有 淨水 的 功能
「 湳地 」 閣有 一个 名 ， 號做 「 地球 的 腰子 ( io-tsí ) 」 ， 遮爾 媠 的 名 。
因為 湳地 有 一个 足 厲害 的 功能 ， 就是 伊 有 淨水 的 功能 ， 敢若 咱的 腰子 仝款 。
＊ 澹水地 tâm-tsuí-tē / tuē 、 海墘 、 溪墘 khe-kînn / khue 、 潭 墘 、 埤 pi
湳地 猶有 足濟 種 的 ， 譬如 講 有 澹水地 ， 抑是 海墘 hái-kînn 仔 類 ， 溪 墘仔 類 、
潭 墘仔 thâm-kînn-á 類 的 ， 埤 ， 這寡 攏會使 號做 湳地 。
◎ 湳地 的 定義
到底 湳地 是 啥 ？ 定義 足歹 講 ， 因為 湳地 佇 水 抑是 土 ， 佇咧 中央 仔 就著 ， 各種 的 生態 系統 ， 猶閣有 各種 學科 的 人 ， 佇 遮的 研究 ， 重點 攏無仝款 ， 所以 欲 定義 嘛 真 困難 。
＊ 《 國際 濕 地 公約 》 的 定義
這个 定義 就 誠 闊 。
＊ 天然 ／ 人工 、 長久 ／ 暫時 、 鹹水 ／ 汫水
這寡 湳地 ， 毋管 是 天然 的 ， 抑是 人工 的 ； 抑是 有當時仔 有 ， 有當時仔 無 ，
是 暫時 的 ， 抑是 一直 佇 遐的 ， 長久 的 ； 抑是 有當時仔 是 鹹水 的 ， 有當時仔 是 汫水 的 ，
攏會使 號做 湳地 ， 攏包 括 ( pau-kuat ) 在內 ， 無一定 是按怎 。
＊ 水 是 恬 的 、 小可 流 振動
這寡 湳地 的 水 ， 有當時仔 恬 tshinnh-tshinnh ， 有當時仔 小可 流 振動 。
＊ 洘流 的 水 深 無 超過 六 公尺
這寡 號做 洘流 的 水 ， 水 深 無 超過 六 公尺
遮 規个 攏有 包 都著 矣 ， 這 攏 號做 「 湳地 」 ， 這 是 《 國際 濕 地 公約 》 ， 對 湳地 的 定義 。

◎ 湳地 的 作用
湳地 就是 漉糊糜 ， 這款 地 敢有 保留 的 意義 ？
＊ 渡 鳥 、 魚蝦 、 水草 、 蓮藕 、 蘆竹
經濟上 ， 湳地 有 足濟 鳥仔 ， 有 魚 、 蝦仔 ， 水草 、 蓮藕 、 蘆竹 等等 ， 這寡 攏 會當 利用 。
＊ 垃圾 ( lah-sap ) 物 坐清 、 毒物 予 分解 去
除了 這 以外 ， 內面 有 足濟 生態 系統 佇咧 運作 ， 足 厲害 的 所在 ， 就是 一寡 垃圾 物件 ，
攏會 當 佇 湳地 的 所在 坐清 ， 用 天然 的 方式 ， 來 共 毒物 ( to̍k-bu̍t / mi̍h ) 分解 去 ， 攏是 天然 的 作用 。
＊ 調整 水流 ， 防止 洘旱 、 做大水
因為 湳地 佮 地下水 有 相透 ( thàu ) ， 閣會當 調整 水流 ，
會當 防止 真濟 所在 洘旱 ( khó / khò-huānn ) ， 抑是 做大水 。
＊ 紅樹林 ： 防止 海岸 蝕 去 ， 閘風
咱 臺灣 有真濟 所在 有 紅樹林 ， 紅樹林 就是 佇 湖 口 ， 抑是 海口 邊 ，
會 防止 咱的 海岸 ， 去 予 海波浪 蝕 ( si̍k ) 去 ， 猶閣 會當 閘風 。

◎ 《 國際 濕 地 公約 》
＊ 1950 ~ 1970 年 ， 德 美 用 湳地 來 處理 癩 “ 疒 哥 ” ( thái-ko ) 水
＊ 1971 年 2 月初 2 簽署 《 國際 濕 地 公約 》
這馬 全世界 的 人 攏知 ， 愛 好好仔 來 保護 、 保存 地球 的 腰子 湳地 。
這个 公約 ， 是 佇 1971 年 2 月初 2 來 簽署 。
＊ 定做 「 世界 湳地 日 」
所以 佇 簽 的 這工 ， 全世界 就 共 2 月初 2 定做 「 世界 湳地 日 」 。
＊ 2013 年 通過 《 濕 地 保育 法 》 ， 2015 年 實施
咱 臺灣 佇 2013 年 ， 已經 通過 《 濕 地 保育 法 》 ， 2015 年 實施 。
臺灣 有 足濟 湳地 ， 有的是 國際性 的 ， 有的是 地方性 的 ， 各種 的 湳地 ， 逐家 攏知影 愛 好好仔 來 保護 ， 今仔日 共 湳地 的 智識 ， 講予 逐家 知影 ， 共同 來 保護 地球 的 腰子 。

◎ 語詞
． 湳地 làm-tē ， 湳仔地 làm-á-tē ， 濕 地 sip-tē ， 澹水地 tâm-tsuí-tē ， 湳地 有 足濟 講法 。
地 tē / tuē 。
因為 咱 臺灣 沿海 ， 足濟 所在 攏有 湳地 ， 講的 是 仝款 的 物件 。
咱 臺灣 有 足濟 所在 攏有 湳地 ， 所以 足濟 所在 的 地號名 ， 嘛 佮 這 有關係 ， 但是 攏 夆 改 去 矣 。
例 ： 枋 橋 有 一个 夜市仔 ， 足有 名 的 ， 這馬 攏 看 漢字 ， 讀做 「 湳 雅 夜市 」 ，
其實 就是 「 湳仔 夜市 」 ， 表示 彼个 所在 以早 地勢 低 ， 有較 濕 的 所在 。
觀眾 朋友 會當 想看覓 ， 是毋是 有一寡 所在 ， 伊 的 地號名 號做 「 湳 雅 」 、 「 啥物 湳 」 ， 可能 以前 遐 就是 湳仔地 。
． 漉糊糜 lo̍k-kôo-muê / muâi / bê / bêr ： 以早 咱 較 無 親近 湳地 ， 抑是 袂 講 愛 去 湳地 ，
可能 較 無 觀念 的時陣 ， 就是 一窟 漉糊糜 爾 ， 欲 種 啥 也 袂當 種 ， 欲 飼魚 ， 水 濁濁 ( lô-lô ) ，
按呢 是 欲按怎 用 ？
水閣 袂 啥 流動 ， 敢若 毋是 啥物 好所在 ， 以早 觀念 佮 這馬 有 變化 ，
因為 漉糊糜 是 臺灣 足濟 所在 ， 四界 攏看會著 ， 有 足濟 講法 ， 無仝 腔口 差 ， 有無 仝 的 講法 。
糜 muê / muâi / bê / bêr ： 拄著 「 糜 」 有無 仝 的 腔口 差 ， 照 你的 腔口 讀 。
． 湳塗 làm-thôo ， 爛塗 nuā-thôo ， 爛溝糜 nuā-kau-bê ， 路 溝 糜 lōo-kau-bê
這 攏是 過去 對 湳地 無了解 ， 有一寡 誤解 ， 有 冤枉 都著 矣 。
當然 湳地 內底 ， 有一寡 所在 ， 確實 咱 看 感覺 是 漉糊糜 ， 彼是 無毋著 ，
只是 講 毋是 規个 湳地 ， 攏共 叫做 漉糊糜 。
這 是 以前 咱 就是 按呢 咧 叫 「 湳地 」 。
． 潭 thâm ： 有 天然 的 ， 嘛有 人工 的 。 毋是 規个 潭 ， 攏 叫做 湳地 。
有時仔 是 交界 邊緣 的 所在 ， 潭仔墘 thâm-á-kînn 遐 可能 較 湳地
若 規个 （ 落去 ） lueh ， 攏 水 。 潭 來講 ， 一般 較 深 。
． 埤 pi ： 一般來講 ， 可能 小可 較 淺 ， 毋過 這 無絕對 。 因為 逐个 所在 ， 用法 、 叫 法 ， 無一定 仝款 。
咱 有 足濟 地名 ， 嘛 攏有 埤 。 譬如 講 這馬 捷運 有 一站 「 後山 埤 」 ，
高雄 遐 有 一个 大 埤 ， 逐家 攏 毋知 原本 叫 「 大 埤 」 ， 落尾 夆 改名 ， 叫做 『 澄清湖 』 ，
其實 就是 大 埤 。
落尾 ， 逐家 感覺 講 彼 敢若 「 湖 」 咧 ， 哪會 無愛 加一 个 「 湖 」 ？ 所以 閣 變做 「 大 埤 湖 」 ，
在地的 攏 講 「 大 埤 」 ， 嘛有 大 埤 路 ， 埤 ， 足濟 縣市 攏有 這个 地號名 ， 逐家 會當 去 揣看覓 。
真濟 的 地號名 ， 因為 咱 過去 毋知 按怎 寫 ， 無了解 伊 的意思 ， 都 共伊 改名 ， 烏白 改 ，
所以 咱 臺灣 足濟 物件 攏 需要 正名 。
． 汫水 tsiánn-tsuí ： 鹹 佮 汫 ， 「 汫 」 這字 逐家 較 毋知 欲按怎 寫 。
． 蓮藕 liân-ngāu ： 佇 湳地 ， 可能 有 這種 植物 ( si̍t-bu̍t ) 。
愛 注意 藕 ngāu 的 注音 ” ng ” ， 擽擽 ngiau-ngiau ， 嘛是 ” ng ” 。
． 坐清 tsē-tshing ： 足濟 物件 ， 攏會 沉落 來 ， 『 沉 澱 』 的意思 。
這 足 厲害 ， 湳地 會當 予 水 坐清 ， 自然的 方式 。
坐清 除了 用佇咧 水 以外 ， 有的 人講 可能 會當 用 佇 延伸 的意思 ， 澄清 ( tîng-tshing ) 的意思 ，
毋過 ， 嘛無一定 是 澄清 的意思 ，
欲 予 啥物代誌 ， 抽象的 ， 是 『 沉 澱 』 的意思 ， 嘛會當 用 坐清 。
． 洘流 khó-lâu vs . 滿流 muá-lâu ， 滇流 tīnn-lâu ： 攏有 人講 。
這種 名詞 足濟 ， 有 足濟 講法 ， 是 舉 較 濟人 講的 。
海 ， 抑是 河 ， 攏會使 。 『 退 潮 』 佮 『 漲 潮 』 。

三 、 看戲 齣 ( hì-tshut ) 講臺 語
◎ 臺羅 對照
昨昏 阮翁 做忌 　 　 　 　 　 Tsa-hng gún / guán ang tsò / tsuè-kī / khī ,
我 兩手 空空 　 　 　 　 　 　 guá nn̄g tshiú khang-khang ,
連 門 「 攏 」 猶未 踏入 去 　 liân mn̂g lóng iáu-buē / bē ta̍h – ji̍p-khì ,
就 予人 戽戽 出來 　 　 　 　 tō hōo lâng hòo-hòo – tshut-lâi ,
連 一支 香 「 攏 」 無 點著 　 liân tsi̍t ki hiunn lóng bô tiám — tio̍h .

﹡ 攏 lóng → 都 to ： 佇 遮 應該 是 「 都 to 」 ， 毋是 「 攏 lóng 」 。 這字 「 都 」 足 臺語 的 。
． 做忌 tsò / tsuè-kī ： 若有 人 過身 的 紀念日 ， 來 共 拜 ， 來 共 數念 的意思
． 戽 hòo ： 這字 誠 趣味 ， 一般 講的 是 「 戽水 」 的 動作 ， 共 水 戽出去 ， 共 水 潑 出去 。
「 戽 」 這字 ， 不管 鬥 啥物 字 ， 差不多 攏有 這款 意思 ， 佮 水 有淡薄仔 關係 。
親像 以早 的 「 戽斗 hòo-táu 」 、 「 戽杓 hòo-sia̍h 」 ， 這 攏是 用 貯水 的 器具 。
戽戽 出來 ， 就是 趕出去 的意思 。
共 水 戽出去 ， 共人 戽出去 。

2020 . 02 . 06 《 臺語 講 世事 》 ： 臺灣 音樂家 蕭 泰然
一 、 看 新聞 講臺 語 ： 蕭 泰然 音樂會 美國 演出
◎ 翻譯
華語 ： 悠 揚 琴聲
臺語 ： 合聽 的 琴聲 若 流水 ，
Ha̍h-thiann ê khîm-siann ná lâu-tsuí ,
﹡ 一般 講 『 悠 揚 』 攏是 咧 呵咾的 ， 所以 咱 講 「 合聽 的 琴聲 若 流水 」 。
﹡ 合聽 ha̍h-thiann ： 「 合 X 」 ， 足 臺 語氣 的 。
例 ： 你 今仔日 這 軀 ， 足 合軀 的 ， 這 衫仔褲 足 合軀 的 。
這 物件 足 合用 的 。
這 足 合口味 的 。
﹡ 若 流水 ná lâu-tsuí ： 這 足 口語 的 講法 ， 水 咧 有 流 振動 ， 就是 流水 。
流水 的 另外 一種 用法 ， 是 咧 講 海水 的 『 潮 汐 』 ，
就是 洘流 、 滿流 ， 嘛是 號做 「 流水 lâu-tsuí 」 。
文言 音 是 「 流水 liû-suí 」 ， 口語 是 「 流水 lâu-tsuí 」 。

華語 ： 從 指 尖 不斷 地 流出
臺語 ： 對指 頭仔 尾 共 揤 出來
tuì tsíng-thâu-á-bué kā ji̍h / tshi̍h — tshut-lâi .
﹡ 鋼琴 是 用 「 揤 ji̍h / tshi̍h 」 的 ， 因為 是 共 琴子 共 揤 落去 ， 才有 聲 。

華語 ： 蕭 老師 臨終 前 說 ，
臺語 ： 蕭 老師 欲 去 進前 講 ，
Siau lāu-su beh khì tsìn-tsîng kóng ,
﹡ 有關 死亡 的 講法 有 足濟 ， 有的 人講 「 轉去 」 ， 「 去 矣 」 ，
遮 就 講 「 欲 轉去 」 ， 「 欲 去 」 進前 。

華語 ： 希望 不要 跟 人家 收錢 ， 這樣 他 的 音樂 就 可以 揚名 世界 。
臺語 ： 希望 莫 共人 收錢 ，
hi-bāng mài kā lâng siu-tsînn ,
按呢 伊 的 音樂 就 通 名聲 迵 四海 。
án-ne i ê im-ga̍k tō thang miâ-siann thàng sù-hái .
﹡ 迵 thàng ： 透 ( thàu ) 過 、 穿 ( tshng ) 過 ， 對 這爿 一直到 彼爿 。
通常 攏是 咧 講 較 長 的 ， 抑是 可能 彼个 形容 較 無邊 界 ， 較 無了 ，
意思 就是 足 長 足 長 ， 足 遠足 遠 ， 足 闊 的 彼个 感覺 。
例 ： 這个 磅空 ( pōng-khang ) 會使 迵過 一粒 山 ， 迵 到 彼爿 。
國庫 迵 黨 庫 。
﹡ 四海 sù-hái ： 這 是 用 文言 音 讀 ， 雖然 看起來 是數 字 「 四 」 ，
毋是 一定 是 一二 三四 的 「 四 」 ， 是 足濟 的意思 。

華語 ： 除了 國立 臺灣 交響樂團 ， 還 請來 旅 美 的 臺灣 聲樂 好 手 。
臺語 ： 國立 臺灣 交響樂團 掠外 ，
Kok-li̍p Tâi-uân Kau-hiáng / hióng Ga̍k-thuân lia̍h-guā ,
閣 邀請 徛蹛 美國 的 臺灣 聲樂
koh iau-tshiánn khiā tuà Bí-kok ê Tâi-uân siann-ga̍k
高手 ／ 懸手 。
ko-tshiú / kuân-tshiú / kuâinn-tshiú .
． 對 較濟 字 的 名詞 ， 到底 按怎 唸 ？ 臺語 發音 到底 啥物款 斷 詞 的 原則 ？
Kok-li̍p Tâi-uân Kau-hiáng / hióng Ga̍k-thuân
咱 看 這 八字 ， 長 落落 ， 一般來講 ， 若 超過 4 字 以上 ， 一定 會 切 ，
切 的意思 ， 你 可能 欲 強調 伊 的 主 詞 ， 伊 的 啥物 名詞 ， 有 幾種 讀法 。
Kok-li̍p-Tâi-uân-Kau-hiáng / hióng-Ga̍k-thuân
八字 黏 做伙 ， 會 感覺 頭前 若像 傷濟 字 ， 會 較 聽 袂 清楚 ，
規个 黏 鬥陣 ， 愛 有 變調 ， 規个 變調 ， 最後 一字 無 變 。
國立 、 臺灣 、 共 強調 ， 交響樂團 四字 共 黏 做伙 講 。
Kok-li̍p # Tâi-uân # Kau-hiáng / hióng Ga̍k-thuân 　 立 、 灣 無 變調 。
這 是 切 長長 長 的 名詞 ， 因為 傷濟 字 一般 會 較 聽 袂 清楚 頭前 是 啥 ， 你 可能 後壁 知 ， 頭前 是講 啥 。
﹡ 『 除了 … 以外 』 → 掠外 lia̍h-guā 。
﹡ 『 旅 美 的 … 』 → 徛蹛 美國 的 … khiā tuà Bí-kok ê …
「 徛 」 佮 「 蹛 」 會當 講 仝 意思 ， 徛佇 佗 ( tueh ) 、 蹛佇 佗 ( tueh ) ，
會使講 『 住 在 哪 裡 ？ 』 的意思 。
﹡ 高手 ko-tshiú ： 咱 一般 可能 捷 聽著 「 高手 」 ，
古早 嘛有 人講 → 懸手 kuân-tshiú ， 因為 「 懸 」 是 較 白話 講法 。
懸山 kuân suann ， 所以 有人 講 「 懸手 kuân-tshiú 」 。
懸手 kuâinn-tshiú ， 是 腔口 差 。 東 垵 ( uann ) 會 講 kuâinn-tshiú 。
註 ： 澎湖縣 望安 鄉 ( Bāng-uann-hiong ) 有 「 東 垵 村 」 。

◎ 語詞
． 鋼琴 kǹg-khîm ： 西洋琴 se-iûnn-khîm 、 洋絃琴 iûnn-hiân-khîm 、
銅線琴 tâng-suànn-khîm 、 phi-á-nooh
． 琴子 khîm-jí / lí ： 鋼琴 頂懸 ， 白色 、 烏色 、 白色 、 烏色 ， 號做 琴子 ， 一 子 一 子 。
嘛會使 講 → 琴遏 khîm-at 。
． 琴遏 khîm-at ： 無一定 是 鋼琴 爾 ， 咱 會當 講 絃 樂 ， 欲 共 絃 創 振動 ，
會用 一个 「 遏 仔 」 去 共伊 振動 ， 彼 叫做 「 遏 」 ，
所以 講 「 琴遏 」 嘛會使 。
． 彈琴 tuânn-khîm ： 會使講 「 揤琴 ji̍h / li̍h-khîm 」 ， 「 掠 琴 lia̍h-khîm 」
例 ： 啥物人 咧 「 揤 ji̍h / li̍h 」 phi-á-nooh ？
． 合奏 ha̍p-tsàu ： 有人 講 佮 挨吹唱 e / ue-tshue / tshe-tshiùnn 仝 意思 ，
但是 嘛有 人講 「 挨吹唱 」 是 一種 形容 ， 表示 啥物 攏會 曉 ， 足𠢕 ( gâu ) 的 ， 幾若項 ，
會曉 挨 ， 會曉 吹 ， 也會 曉 唱 ， 嘛有 人 按呢 去 用 。
﹡ 拍拍 phah-phik ： 『 打 拍 子 』 ， 咱 嘛會使 講 「 嘹拍 liâu-phik 」 ，
但是 嘛有 人講 「 嘹拍 」 是 「 節奏 tsiat-tsàu 」 的意思 ，
「 嘹 liâu 」 佮 「 拍 phik 」 攏是 某 一種 節奏 ， 有淡薄仔 無仝款 ，
「 嘹 liâu 」 有的 講是 較 弱 ， 有的 是講 長短 差 、 有的是 強弱 差 ，
都是 攏無仝款 的 節奏 ， 一種 是 「 嘹 」 ， 一種 是 「 拍 」 。
延伸 ： 無嘹無拍 bô-liâu-bô-phik ， 平平 ， 無啥物 節奏 。
有嘹有調 ū-liâu-ū-tiāu ， 表示 節奏 、 調 ， 攏 蓋 有 特色 佮 變化 。

二 、 講予 你 知 ： 臺灣 的 音樂家 蕭 泰然
◎ 音樂 這條 路
＊ 1938 年 佇 高雄 出世
蕭 泰然 是 佇 高雄 出世 ， 是 高雄人 ， 亻 因 兜 是 一个 教會 家庭 ，
伊 爸爸 是 齒科 ， 媽媽 是 音樂家 ， 所以 伊 自細漢 對 教會 音樂 ， 古典音樂 攏 真有 認捌 。
＊ 對 阿母 遐 音樂 啟蒙
伊 是 對 阿母 遐 得著 音樂的 「 啟蒙 khé-bông 」 。
＊ 臺灣 省立 師範 學院 音樂 專 修 科 、 日本 武 藏 野 音樂 大學
蕭 泰然 大漢 了後 ， 科班出身 ， 伊 有 去 讀 等於 這馬 師 大 音樂系 的 前身 ，
也 就是 臺灣 省立 師範 學院 音樂 專 修 科 。 讀了 ， 伊 嘛 去到 日本 進修 ，
去到 日本 有夠 有名 的 這間 學校 武 藏 野 音樂 大學 ， 去 進修 。
＊ 1977 年 移居 美國 閣 提著 碩士 ； 列入 烏名單 之一
學校 讀完 了後 ， 伊 就 開始 做 老師 ， 差不多 做 十年 左右 ， 因為 厝內面 的 關係 ，
1977 年 去 美國 蹛 ， 佇 遐 提著 碩士 ( si̍k-sū ) 。
因為 非常 思念 臺灣 ， 做 真濟 歌曲 ， 結果 有 一條 歌 予 變做 烏名單 之一 ，
真 長 的 時間 攏 無法度 轉來臺灣 。

◎ 音樂 特色
＊ 臺灣 拉 赫 曼 尼 諾 夫 － 最後 的 浪漫 主義 鋼琴 詩人
講著 蕭 泰然 ， 逐家 攏有 予 伊 一个 封 號 ， 講 伊 是 臺灣 拉 赫 曼 尼 諾 夫 ，
這 是 一个 露西亞 ( lōo-se-a ) 人 ， 是 最後 的 浪漫 主義的 鋼琴 詩人 。
因為 蕭 泰然 老師 感覺 應該 對 家己 的 母 土 ， 家己 土地 的 音樂 來 蒐集 ， 來 創作 ， 這點 伊 都 做 有夠 。
＊ 交響曲 、 協 奏曲 、 歌劇 、 聖 樂 、 鋼琴曲 、 小提琴 曲 、 合唱曲 、 歌詩 、 藝術 歌曲
蕭 泰然 老師 伊 的 作品 非常 多元 ， 交響曲 、 協 奏曲 、 歌劇 等等 ， 伊 攏 做 有夠 。
＊ 「 我的 音樂 風格 ， 就是 有 臺灣 特色 。 」
有人 問 講 蕭 老師 ， 你的 音樂 特色 是 啥物 ？
伊講 伊 的 音樂 風格 ， 就是 真有 臺灣 的 特色 。
＊ 佇 創作 內底 加入 祖國 臺灣 的 音樂 元素
咱 聽 作品 就 知影 ， 蕭 老師 共 真濟 臺灣 的 音樂 ， 囥佇 所做的 音樂 內底 。
佇 創作 內底 ， 加入 咱 祖國 臺灣 的 音樂 元素 。
＊ 臺灣 民族 風格 佮 西方 音樂 結合 了 真 鬥搭
蕭 老師 共 現代 的 音樂 、 西方 的 音樂 ， 佮 臺灣 的 民族 風格 做 結合 ， 而且 閣 結合 甲 真 鬥搭 。
＊ 嘛有 創作 的 心思 ， 佮 藝術 文化的 深度

◎ 作品 佮 著獎
有 捌 聽過 蕭 泰然 老師 的 作品 ， 你 都 知影 ， 一下 聽 都 真有 臺灣 氣 。
＊ 臺灣 歌謠 《 望 春風 》 、 《 黃昏 的 故鄉 》 、 《 思想起 》 改編 做 演奏 曲
藍 泰然 老師 佇 美國 的時陣 ， 非常 數念 臺灣 ， 伊 的 作品 內面 囥 足濟 伊 思念 的 歌曲 ，
譬如 講 《 望 春風 》 、 《 黃昏 的 故鄉 》 、 《 思想起 》
伊 攏共 改編 做 演奏 曲 。
＊ 創作 臺語 歌謠 ： 上 媠 的 花 、 永遠 的 故鄉 、 毋通 嫌 臺灣 等等
真濟 會當 唱出 來 的 歌 ， 譬如 講 《 上 媠 的 花 》 、 《 永遠 的 故鄉 》 、 《 毋通 嫌 臺灣 》 等等 ，
這 攏是 咱 蕭 泰然 老 師的 作品 。
＊ 《 出頭天 進行曲 》 佇 戒嚴 期間 夆 列入 烏名單
藍 泰然 老師 佇 美國 的時陣 ， 感覺 講 彼个 時陣 ， 真濟 活動 、 運動 ， 臺灣人 無 一條 進行曲 通好 唱 ，
所以 伊 就 提 《 出頭天 》 的 文 來 創作 ， 寫 一个 曲 出來 ， 變做 《 出頭天 進行曲 》 ， 咱 欲 出頭天 ，
尾仔 這條 歌 佇 咱 臺灣 ， 真濟 社會運動 、 街頭 運動 ， 攏會 當 聽著 臺灣人民 咧 唱 。
就 因為 按呢 ， 伊 佇 戒嚴時期 ， 去 夆 列入 烏名單 。
＊ 《 1947 序 曲 ( 臺灣 翠青 ） 》 、 《 福 爾 摩 沙 》 交響曲
蕭 泰然 老師 的 作品 非常 多元 ， 其中 包括 較大 型 的 作品 嘛有 譬如 《 福 爾 摩 沙 》 交響曲 、
《 1947 序 曲 ( 臺灣 翠青 ） 》 。
＊ 行政院 文化 獎 傳統 類 金曲 獎 「 最佳 作曲 人 獎 」 、 「 特別 貢獻 獎 」
蕭 泰然 老師 佇 咱 臺灣 得著 非常 濟 的 獎 ， 譬如 行政院 頒發 文化 獎 予 伊 ，
金曲 獎 嘛有 頒發 「 上好 作曲 人 獎 」 、 「 特別 貢獻 獎 」 。
＊ 家己 寫 詞 寫 曲 的 《 點心擔 》 佮 《 出外人 》 予人 印象深刻
蕭 泰然 老師 寫 詞 寫 曲 的 《 點心擔 》 佮 《 出外人 》 ， 這 兩 條 歌 上 趣味 的 所在 ，
就是 頭前 咱 講的 歌曲 ， 有 可能 蕭 泰然 老師 干焦 寫 曲 ， 寫 旋律 的 部份 ，
但是 《 點心擔 》 佮 《 出外人 》 ， 攏是 蕭 泰然 老師 家己 寫 詞 ， 家己 寫 曲 ，
所以 這 歌詞 內面 ， 充滿 伊 對 臺灣 的 數念 ， 臺灣 食 的 物件 ， 猶閣有 伊 的 心情 。

◎ 語詞 ：
＊ 《 點心擔 》 的 歌詞
． 心涼脾土開 Sim #-liâng pî-thóo # khui . ： 啉著 咱 臺灣 特色 的 飲料 、
茶湯 ， 就 「 心涼脾土開 」 ， 這 蓋 口語 ， 定定 攏有 聽人 咧 講 。
這 是 一个 形容 。 脾土 pî-thóo ， 算 「 胃口 」 的意思 ， 予 你 胃口 足有 的 。 漢字 是 按呢 寫 。
「 心 sim 」 佮 「 土 thóo 」 ， 咱 欲 強調 ， 所以 兩 字 攏 無 變調 。
． 天差地 thinn-tsha-tē ：
啉著 美國 汽水 ， 佮 咱 臺灣 的 飲料 是 欲按怎 比 ？ 天差地 。
咱 普通時仔 嘛會使 提來 講 ， 感覺 差 足濟 ， 就是講 「 天差地 」 。
例 ： 哎喲 ， 你 佮 伊 是 欲按怎 比 ？ 真正是 天差地 。
． 真正 𤺪 tsin-tsiànn siān ： 足濟 出國 的 朋友 ， 攏有 這个 體會 ， 講 咱 臺灣 物件 上好 食 ，
食著 外國 的 物件 ， 感覺 真正 「 𤺪 siān 」 ， 厭𤺪 ( ià-siān ) 的意思 ， 心想 欲 啉 咱 臺灣 的 飲料 。
有 足濟 意思 ， 有當時仔 是 心情 頂懸的 「 𤺪 siān 」 ， 有 可能 是 身體 疲勞 。
例 ： 我 今仔 日人 𤺪𤺪 ( siān-siān ) 。
𤺪篤篤 siān-tauh-tauh 、 軟𩛩𩛩 nńg-kauh-kauh 。
． 楊桃 湯 iûnn-tô-thng ： 愛 注意 的 是 ， 咱 用 「 湯 thng 」 來講 飲料 。
． 冬瓜茶 tang-kue-tê ： 茶 ， 無代 表 是 『 tea 』 ， 佇 遮 茶 佮 湯 攏是 飲料 。 這 真正 足 臺 語氣 的 。
湯 ， 無一定 有 摻 鹽 ， 毋是 煮湯 的 彼个 湯 ， 茶 ， 無一定 有 茶葉 。
這馬 逐家 干焦 知影 欲 啉 『 珍珠奶茶 』 、 「 Ｘ Ｘ 汁 ( tsiap ) 」 。
↓ ↓ 歌 內面 是無 講著 ， 因為 咱 枵饞 ( iau-sâi ) ， 感覺 好食 ， 所以 共 囥入 來 。
． 薁蕘 ò-giô ： 逐家 可能 較 無熟似 這个 字 ， 原本 是講 ò-giô ， 「 愛 玉 」 是 落尾 才 生出來 的 。
giô 這字 華語 無 ， 伊 欲按怎 轉 ， 毋知 按怎 轉 ， 就 新 號 一个 名 。
咱 這馬 共伊 救轉 來 ， 應該 講是 「 薁蕘 ò-giô 」 。
． 粉圓 hún-înn ： 這馬 逐家 干焦 知影 「 真珠 tsin-tsu 」 ， 去到 日本 ， 嘛是 足 紅的 ，
毋是 號做 真珠 ， 亻 因 日本人 家己 閣 共 號 一个 名 ，
無彩 ， 因為 這个 物件 原本 的 名 ， 是 號做 粉圓 ， 臺灣 的 粉圓 。
． 貢丸 kòng-uân ： 主要 是 咧 講 規个 若 球 。
． 肉圓 bah-uân ： 因為 肉圓 無一定 是 彼个 形 ， 可能 有的 扁 的 ，
有的 三角 的 ， 無一定 是 圓 ( înn ) 的 一丸 。
這兩个 「 uân 」 ， 哪會 無仝 「 uân 」 ？
咱 知影 這 兩種 物件 無仝 ，
一个 是 規个 肉內 底 ， 閣有 摻 其 它 啥物貨 去 做 ，
肉圓 是 粉 類 的 物件 ， 皮 閣 包餡 ( ānn ) ， 所以 是無 仝 的 物件 。
＊ 《 出外人 》 的 歌詞
． 言語 會通 心 袂通 giân-gí ē thong sim bē thong ：
雖然 伊 會曉 講 英語 ， 毋過 感覺 心 猶是 袂 佮 外國人 相通 。
咱 若有 出國 去 蹛過 的 人 ， 攏 應該 有 這種 的 心情 。

三 、 看戲 齣 ( hì-tshut ) 講臺 語
◎ 掩來扯去 ， 嘛 賰 無偌濟 。
Am-lâi-tshé-khì , mā tshun bô juā / luā / guā-tsē .
． 掩來扯去 am-lâi-tshé-khì ： 這 愛 四字 連做 伙 ， 所以 「 來 lâi 」 愛 變調 。
掩 am ： 就是 崁 ( khàm ) 起來 。 例 ： 共 目睭 「 掩 am 」 起來 。
你 嘛會當 講 「 am 」 ， 抑是 講 傷濟 共 創 予 較少 的 。
扯 tshé ： 本來 是 搝 ( khiú / giú ) 的意思 。
扯 本來 是 較少 的 共 創 予 較 長 的 。
所以 是 「 掠長補短 lia̍h-tn̂g-póo-té 」 的意思 。
共 掩 過來 ， 閣 共 扯 出去 ， 掩來扯去 ， 嘛是 仝款 ， 賰 無偌濟 。

◎ 卯死 ！ 卯死 ！ 你 這个 不死鬼 ！
Báu – sí ! Báu – sí ! Lí tsit-ê put-sú-kuí !
． 不死鬼 put-sú-kuí = 豬哥 ti / tu-ko 、 豬哥神 ti / tu-ko-sîn
= 痴哥 tshi-ko 、 痴哥神 tshi-ko-sîn
= 姼仔詼 tshit-á-khue ， 足𠢕 ( gâu ) 詼 姼仔 的 。
欲 詼 姼仔 ， 因為 姼仔 媠 ， 想欲 佮 伊 按怎 ，
所以 有 彼種 想法 的 感覺 ， 所以 有 人講 姼仔詼 。
例 ： 彼个 查埔的 是 不死鬼 。 佮 男女 之間 有關係 。
例 ： 伊 是 一个 姼仔詼 ， 足𠢕 ( gâu ) 『 撩 妹 』 。 彼 就是 「 詼 姼仔 」 。

2020 . 02 . 13 《 臺語 講 世事 》 ： 延平 郡王 鄭成功
一 、 看 新聞 講臺 語 ： 萬年 季 大齣頭 攻 炮城
◎ 翻譯
華語 ： 炮 竹 砰 砰 聲 響 ， 此 起 彼 落
臺語 ： 炮仔聲 pin-pin piàng-piàng 放 無 歇
Phàu-á-siann pin-pin piàng-piàng pàng bô hioh ,
﹡ pin-pin piàng-piàng ， 確實 有 這个 聲 的 感覺 。
毋但 講 炮仔聲 ， 有當時仔 ， 咱 嘛會 講
例 ： 你 毋通 按呢 pin-pin piàng-piàng 。
敢若 創 甲 足 吵 的 ， 攏 會當 用 。
﹡ 咱 臺語 對 這个 聲 ， 一寡 字 、 詞 ， 攏會 當 形容 甲 足好的 。
咱 一般 所謂 的 「 狀 聲 詞 tsōng-siann-sû 」 ， 就是 欲 描寫 啥物 聲音 ，
親像 鳥仔 咧 叫 ， 是 啥物款 聲 ？ 吱吱嘎嘎 ki-ki ka̍h-ka̍h 、
唧 唧 啾啾 tsi̍h-tsi̍h thiu-thiu 這類 的 ， 攏是 咧 講 聲音 。 抑是
鐵仔 、 銅 仔 的 物件 拄 做伙 ， 可能 會
鏗鏗鏘鏘 khing-khing khiang-khiang ， 鑼 啦 、 鼓 啦 彼類 的 。
例 ： 這个 椅仔 敢若 怪怪 ， inn-inn 歪歪 ( inn-inn uainn-uainn ) 。
攏是 咧 講 聲 ， 這 攏 號做 「 狀 聲 詞 」 （ 擬 聲 詞 gí-siann-sû ) 。

華語 ： 一名 中年 男子 一舉 攻進 炮城 ，
臺語 ： 一个 中年 查埔 ， 一下手 掔 入 炮城 ，
tsi̍t ê tiong-liân tsa-poo , tsi̍t-ē-tshiú khian-ji̍p phàu-siânn ,
﹡ 因為 欲 掔 炮仔 ， 共 掔 入去 ， 掔 入 炮城 。
﹡ 一下手 tsi̍t-ē-tshiú ： 就是 「 一下仔 tsi̍t-ē-á 」 都 按怎 ，
做啥 物 動作 ， 一下仔 都 按怎 。 咱 臺語 這種 的 足濟 。
例 ： 伊 一下 來 ， 都 動跤動手 。
一下手 ， 抑是 一下 創啥 ， 有時仔 後壁 彼个 無一定 愛 講 ， 當然 欲 講 嘛是 會使 。
﹡ 掔 khian ： 提 物件 共伊 「 掔 」 落去 。 漢字 就是 按呢 寫 。
因為 咱 手 的 動作 足濟 ， 這 其中 一種 ， 一般 可能 有 小可 攑懸 ， 足 大力 擲 對 較遠 的 所在 ，
按呢 叫做 「 掔 」 。

華語 ： 贏 得 滿堂 彩
臺語 ： 眾人仝一聲 共 呵咾 。
tsìng-lâng kāng tsi̍t siann kā o-ló .
﹡ 『 滿堂 』 → 意思 講 足濟 人 咧 按怎 。
眾人仝一聲 ， 意思 就是 逐家 攏 仝款 感覺 按怎 ， 仝 一聲 共 呵咾 。

華語 ： 技巧 是 線 要 短 一點 。
臺語 ： 鋩角 是 線 愛 較 短 咧 ，
Mê / Mî-kak sī suànn ài khah té – leh ,
﹡ 鋩角 mê / mî-kak ： 漢字 就是 按呢 寫 。
鋩 mê ， 這字 咱 普通時 敢若 足 罕得 看 ， 本意 是 刀仔 尖 的 部份 。

華語 ： 然後 要 看著 那 個 洞 ，
臺語 ： 彼 空 愛 相 予 準 ，
hit khang ài siòng hōo tsún ,
﹡ 相 siòng ： 就是 「 看 」 的意思 。
有 閣較 特別 強調 「 一直 斟酌看 ， 一直 佇 彼个 目標 。 」 ， 特別 針對 彼个 物件 ， 就是 「 相 」 。
袂使 干焦 「 相準 」 ， 咱 臺語 咧 講 ， 愛 講 「 相 予 準 」 。
﹡ 予 hōo ： 看 予 真 ， 認 予 明 。 這 足 臺 語氣 的 。
例 ： 咱 愛食 予 飽 ， 睏 予 飽 。
食 予 伊 飽 → 食 予 飽 ， 睏 予 伊 飽 → 睏 予 飽 ，
其實 攏有 彼个 「 伊 」 ， 咱 共 「 伊 」 省略 ， 對象 省略 。
這馬 真濟 人 這个 「 予 」 攏 無去 矣 。

華語 ： 相傳 是 鄭成功 訓練 士兵 ， 投 擲 火藥 。
臺語 ： 傳說 講是 鄭成功 訓練 兵仔 ，
Thuân-suat kóng sī Tēnn / Tīnn Sîng-kong hùn-liān ping-á
掔 銃藥 。
khian tshìng-io̍h .
﹡ 銃藥 tshìng-io̍h ： 「 銃 tshìng 」 是 這字 。

華語 ： 後來 民間 就 仿 效 ，
臺語 ： 落尾 民間 趁樣 ，
lo̍h-bué bîn-kan thàn-iūnn ,
﹡ 咱 除了 講 「 後來 」 以外 ， 嘛會當 講 「 落尾 lo̍h-bué 」 按怎 。
﹡ 趁樣 thàn-iūnn ： 趁 thàn ， 就是 → 共學 kā o̍h ， 共 模仿 kā bôo-hóng 。
有 樣 看樣 ， 無 樣 家己 想 。 Ū iūnn khuànn iūnn , bô iūnn ka-kī siūnn .
= 有 樣 「 趁 thàn 」 樣 ， 無 樣 家己 想 。

華語 ： 演變 成 攻 炮城 的 遊戲 。
臺語 ： 變做 攻 炮城 的 耍 奕 。
piàn-tsò kong phàu-siânn ê sńg-ī .
﹡ 耍 奕 sńg-ī ： 例 ： 你 欲 「 耍 sńg 」 這 無 ？ 你 欲 「 奕 ī 」 這 無 ？
本來 單獨 用 是 OK ， 落尾 這 兩 字 鬥 起來 ， 當做 「 遊戲 iû-hì 」 。

華語 ： 決賽 奪 冠 拿 走 一萬 元 獎 金的 … …
臺語 ： 決賽 著頭 名 共 一萬 箍 賞金 “ 扌 冒 ” – 去 … …
Kuat-sài tio̍h thâu-miâ kā tsi̍t bān khoo siúnn-kim mooh – khì
﹡ 頭名 thâu-miâ ： 第一名 、 冠軍 。
冠軍 kuan-kun ， 算是 書面語 ， 落尾 愈來愈 普遍 ， 嘛是 會使 ，
「 頭名 」 較 口語 ， 莫 共 袂記得 。
﹡ 賞金 siúnn-kim ： 咱 以早 就 講 用 「 賞 siúnn 」 的 ， 賞 幾 箍 ， 賞 偌濟 ，
「 欣賞 him-sióng 」 → 賞 sióng ， 文言 音 ； 賞 siúnn ， 白話音 。
﹡ 『 拿 走 』 → “ 扌 冒 ” mooh ， 咱 用 「 “ 扌 冒 ” mooh 」 可能 是 有較 譀 ，
毋過 就是 一个 形容 ， 袂輸 講 足濟足濟 的意思 ， 都愛 用 “ 扌 冒 ” ，
咱 知影 “ 扌 冒 ” 的 動作 ， 敢若 袂輸 足濟 ， 你 都愛 用 “ 扌 冒 ” ，
你 毋是 干焦 「 提 the̍h 」 ， 毋是 干焦 按呢 「 拈 ni 」 的 ，
用 「 提 」 的 感覺 少少仔 ， 用 “ 扌 冒 ” 的 ， 哇 ~ 足濟 的 ， 較 歡喜 。

二 、 講予 你 知 ： 鄭成功
講著 鄭成功 ， 佇 咱 臺灣 ， 真正是 囡仔 大人 攏 捌 伊 ， 實際上 到底 鄭成功 是 啥物款 的 人 ？
◎ 鄭成功 的 身世
＊ 老爸 中國 福建人 ， 老母 日本 長 崎 人
鄭成功 伊 老爸 ， 非常 的 有名 ， 是 中國 福建 遐的 人 ， 號做 鄭 芝 龍 ，
講是 海賊 嘛會使 ， 海 商 嘛會使 ， 佇 彼个 時代 ， 非常 有 影響力 。
伊 的 媽媽 是 日本 Nagasaki （ な が さ き 長 崎 ） 遮的 人 。
＊ 日本 出世 ， 七歲 才 轉去 福建 泉州
鄭成功 伊 是 佇 日本 出世 ， 佮 媽媽 生活 七年 。
七歲 了後 ， 才 予 亻 因 爸爸 𤆬 ( tshuā ) 去 福建 泉州 栽培 教育 。
＊ 南 明 唐 王 重要 將 領 ， 賜 國姓 朱 、 名 成功
彼个 時陣 ， 大 明 國 連鞭 就欲 滅亡 去 矣 ， 所以 佇 中國 的 東南爿 ，
有 幾个仔 王 繼續 明 國 的 政治 。
佇 南爿 有 一个 叫做 「 唐 王 」 ， 就是 鄭 芝 龍 咧 共 支持 。
唐 王 佮 鄭 芝 龍 互相 需要 ， 所以 鄭 芝 龍 共伊 的後生 鄭成功 介紹 去 ，
變做 唐 王 的 重要 大將 ， 唐 王 賜 伊 一个 國姓 「 朱 」 ， 名 成功 。
＊ 老爸 投降 清 軍 ， 清 軍 共伊 老母 刣死
唐 王 失敗 了後 ， 想袂到 鄭 芝 龍 投降 清 軍 ， 鄭成功 無欲 投降 ，
勸 袂 聽 ， 閣 加上 彼个 時陣 ， 大清 國 的 軍隊 ， 共 亻 因 老母 刣刣 死 ，
鄭成功 非常 受氣 。
＊ 改 支持 桂 王 ， 受 封 「 延平 郡王 ( Iân-pîng Kūn-ông ) 」
鄭成功 就 改 支持 另 一个 王 「 桂 王 」 ， 受 封 「 延平 郡王 」 。

◎ 鄭成功 過 臺灣 的 歷史
＊ 佮 清 軍 相戰 失敗 ， 欲 揣 軍事 基地
彼个 時陣 ， 鄭成功 佇 中國 東南爿 的 海岸 遮 ， 佮 大 清國 對抗 。
鄭成功 佇 「 南京 戰爭 」 戰敗 了後 ， 就 足 急 的 ， 想欲 揣 一个 所在 ，
繼續 伊 軍事 的 基地 。
毋是 為著 欲 拍 荷蘭人 ， 才來 臺灣 ， 其實 伊 是 欲 揣 一个 軍事 基地 。
＊ 臺南 鹿耳門 起山 ， 戰贏 荷蘭
鄭成功 相著 臺灣 ， 經過 伊 完整 的 計畫 ， 來到 臺灣 臺南 鹿耳門 起山 。
＊ 成做 漢人 佇 臺灣頭 一个 政權
來到 臺灣 了後 ， 戰贏 荷蘭 ， 變做 漢人 佇 臺灣頭 一个 政權 。
＊ 軍隊 穿 鐵甲 𠢕 ( gâu ) 戰 ， 袂輸 鐵人
鄭成功 的 軍隊 ， 訓練 甲 非常 的 厲害 ， 穿 鐵甲 ， 閣 足𠢕 ( gâu ) 戰 ，
袂輸 鐵人 仝款 ， 有 非常 濟 的 傳說 。

◎ 鄭成功 佇 臺灣 的 傳說
＊ 鐵 砧 山 ( Thih-tiam-suann ) 劍 井 、 新北 鶯歌石 、 基隆 仙洞
臺中 鐵 砧 山 聽講 有 一个 井 ， 為啥物 佮 鄭成功 有關係 ？
因為 彼个 時陣 ， 鄭成功 軍隊 去到 鐵 砧 山 的 所在 ， 無 水 通 啉 欲按怎 ？
鄭成功 提 伊 的 劍 ， 佇 塗跤 揬 一下 ， 就 一个 井 走出 來矣 。
鐵 砧 山 的 劍 井 ( Kiàm-tsénn / tsínn ) 就 變做 一个 傳說 。
閣有 真濟 所在 嘛有 ， 譬如 講 新北市 的 鶯歌石 、 基隆 的 仙洞 ，
佮 鄭成功 聽講 有關係 。
＊ 鄭成功 毋捌 離開 臺南
根據 歷史上 的 文獻 記載 ， 鄭成功 根本 都 毋捌 離 開過 臺南 。
＊ 佇 臺灣 四個月 就 過身
鄭成功 來到 臺灣 了後 ， 四個月 就 過身去 矣 。
＊ 傳說 無影無跡
＊ 反映 漢人 共伊 看做 開基祖
漢人 感覺 鄭成功 是 來 咱 臺灣 開基祖 ， 才有 真濟 佮 伊 有關係 的 傳說 。

◎ 鄭成功 的 歷史 定位
鄭成功 確實 是 對 臺灣 非常 重要 的 一位 人物 ， 影響 咱 臺灣 歷史 ， 非常 深 ， 非常 遠 ， 咱 應該 愛 好好仔 來 共 研究 一下 。 但是 咱 過去 ， 咱 看 鄭成功 攏 足 簡單 幾个 形象 ， 這个 形象 攏是 政權 予 咱的 。
＊ 清國 ： 忠義 典範 → 日本 ： 合理 化 殖民 → 國民黨 ： 民族 英雄
明明 鄭成功 佮 大清 國 咧 相戰 ， 但是 清國 來到 臺灣 了後 ， 竟然 講
伊 是 一个 忠義 的 典範 ， 按呢 方便 大清 國會 當 來 統治 。
所以 大清 國 佇 臺灣 足濟 所在 ， 有 起廟 ， 欲來 拜 鄭成功 。
到 日本時代 ， 換 日本人 來了 後 ， 日本人 為著 欲 合理 化 亻 因 的 殖民 ，
因為 拄好 鄭成功 的 媽媽 是 日本人 ， 欲 共 廟 攏 改做 「 神社 」 。 閣來 ，
國民黨 戰輸 ， 來到 臺灣 ， 閣 因為 鄭成功 佮 亻 因 有淡薄仔 相 siāng ，
因為 鄭成功 就是 欲 佇咧 臺灣 ， 拍 轉去 中國 ， 國民黨 有 仝款 的 思想 ，
所以 就 講 鄭成功 是 民族 英雄 。
咱 知影 鄭成功 毋是 為著 欲 拍 荷蘭人 ， 才來 臺灣 ， 伊 是 欲 揣 基地 。
＊ 臺南市 民族 英雄 鄭成功 祭典
這馬 佇 臺南 ， 每 一年 攏有 辦 「 民族 英雄 鄭成功 」 祭典 ， 辦 了 足久 ，
本來 攏是 臺南市 咧 辦 ， 尾仔 ， 內政部 派 內政部長 來 做主 祭 官 。
＊ 無 注重 原住民 歷史
但是 這項 代 項 ， 原住民 的 朋友 感覺 無合理 ， 對 亻 因 來講 無 尊重 ，
因為 鄭成功 佇 臺灣 的時陣 ， 確實 傷害 真濟 原住民 。
＊ 取消 派 內政部長 做主 祭
這馬 的 做法 ， 為著 欲 注重 多元 的 意見 ， 這个 祭典 閣 轉去 臺南市 ，
內政部 無閣 欲 派人 來 做主 祭 官 。
鄭成功 足濟 代誌 ， 咱 需要 好好仔 來 研究 ， 但是 咱 這馬 知影 ， 咱 若 看 歷史 ， 看 歷史 人物 的時陣 ， 毋通 有 一種 對 統治者 的 角度 來看 ， 咱 應該 愛 還 歷史 人物 應該 有的 面貌 。

咱 （ 民視 ） 【 臺灣 學堂 】 有 一个 節目 ， 號做 《 臺灣 的 覺醒 》 ， 內面 講著 鄭成功 ， 講甲 足 詳細 的 ， 歡迎 觀眾 朋友 會當 去 看 。

◎ 語詞 ：
． 郡王 kūn-ông ： 介紹 逐家 按呢 的 讀法 。
郡 kūn ， 單字 是 kūn ， 第 7 調 。 後壁 有 → 王 ， 郡 就 愛 變調 。
． 毋是勢 m̄-sī-sè ： 普通時 愛 按怎 用 ？
會 加一 个 「 看 」 ， 較濟 ， 就是 「 看 毋是勢 」 。
例 ： 看 毋是勢 ， 緊 愛 旋 。 毋是勢 = 看 毋是勢 。
準算 無 「 看 」 ， 嘛是 意思 「 看 」 省略 ， 判斷 講 無啥 拄好 ，
所以 按怎 。 運用 上 口語 猶是 有 一个 「 看 」 的 意涵 佇 遐 。
例 ： 哎喲 ， 你 佮 伊 是 欲按怎 比 ？ 真正是 天差地 。
． 鹿耳門 Lo̍k-ní-mn̂g ： 臺南 遐的 地號名 ， 介紹 讀音 予 逐家 知影 。
． 起山 khí-suann ： 這 敢若 較 罕得 聽著 ， 是 對 船頂 起去 岸 頂的 意思 ，
所以 是 「 登陸 ting-lio̍k 」 。
＊ 這字 「 起 khí 」 ， 咱 臺語 非常 重要 的 一个 字 ， 有 足濟 意涵 ， 譬如 講
． 起魔公 khí-môo-kong ： 起痟 khí-siáu ， 逐家 就 知影 。
按呢 嘛好 ， 抑無 ， 逐改 攏 講 → 痟查某 ， 這馬 有 一个 公的 出來 。
例 ： 你 毋通 閣 起魔公 矣 ！
「 起番 顛 khí-huan-tian 」 的意思 。
． 起 油 khí-iû ： （ 兩位 老師 無 講著 ， 《 臺 日 大 辭典 》 內底 有 兩 條 。 ）
． 起雷 khí-luî ： 佮 「 開始 」 仝 意思 ， 開始 咧 霆雷 。
． 一起 官司 tsi̍t khí kuann-si ： 就是 「 一件 、 一項 」 的意思 。
這 毋是 華語 『 一起 官司 』 有用 ， 臺語 嘛會使 按呢 用 。
． 價錢 出 較 起 咧 kè-tsînn tshut khah khíleh ： 這 「 起 」 是 啥物 起 ？
意思 ： 你 較 阿 莎 力 （ あ っ さ り ） a-sá-lih 咧 ， 你 著 緊 講講咧 ！
毋但 講價數 會使 起 較 起 咧 ，
例 ： 你 這杯 你 嘛 啉 較 起 咧 ！ 欲 啉 ， bua̋i 啉 ， 緊咧 ， 一句話 。
． 背 反 puē-huán ： 應該 是 佮 「 反背 huán-puē 」 仝 意思 ， 兩種 講法 攏有

三 、 看戲 齣 ( hì-tshut ) 講臺 語
◎ 真正 欲 佯恬恬 ？
Tsin-tsiànn beh tènn / tìnn tiām-tiām ?
這 足 口語 的 ， 但是 這馬 「 佯 tènn / tìnn 」 ， 逐家 攏 袂曉 「 佯 」 矣 ，
逐家 較 會曉 「 激 kik 」 的 款 ， 激恬恬 、 佯恬恬 ， 意思 仝款 。
． 「 激 kik 」 佮 「 佯 tènn / tìnn 」 ， 意思 仝款 ，
「 激 」 ， 刁工 欲按怎 ， 「 佯 」 的 本意 是 假影 按怎 的意思 。
例 ： 佯恬恬 ， 佯毋知 ， 佯死 ， 佯 空 佯痟 ， 佯生 ， 佯睏 。
所以 「 佯 」 攏 較 恬 ， 「 激 」 會 較 激動 。
． 恬恬 tiām-tiām ： 主要 是 合喙 音 ” m ” ， 華語 無 。 毋是 莫講 話 ， 喙 閣愛 合起來 。

◎ 莫 佇 遐 數想 / 戇想 ，
Mài tī hia siàu-siūnn / gōng-siūnn ,
較早睏較有眠 。
khah tsá khùn khah ū bîn .
字幕 的 華語 是 寫 ： 『 不要 做 白日 夢 ！ 』

2020 . 02 . 20 《 臺語 講 世事 》 ： 全國 客家 日
﹡ 每 一年 舊曆 的 1 月 20 ， 「 天 穿 日 tien ˊ con ˊ ngid ˋ 」 是 全國 客家 日 。
﹡ 華語 句型 「 V + 著 」 ， 是 『 進行式 』 ， 臺語 按怎講 ？
咱的 用法 佮 華語 無仝款 ， 毋是 按呢 講 ， 是 其 它 講法 。
﹡ 客話 嘛是 會使 用 「 臺羅 」 來 寫 ， 咱 照 彼个 音 ， 照 臺羅 規則 來 寫 。
﹡ 『 苜蓿 芽 』 → 苜蓿 bo̍k-siok （ ？ ） ， 金花菜 kim-hue-tshài （ ？ ）
這款 較 現代 、 逐家 咧 用 的 物件 ， 毋管按怎 講法 ， 咱 愛 有 一个 單位 ， 來 共 確定 落來 ，
按呢 較 好勢 。
． Ｘ 氣 ： 活氣 ua̍h-khuì 、 媠氣 suí-khuì 、 緊氣 kín-khuì 、 䆀氣 bái-khuì
． 毛 斷 môo-tn̄g ： 兩个 漢字 讀 臺語 音 ， 來 標 寫 外來語 的 做法 ， 音譯 。
這个 詞 毋是 咱 發明 的 ， 日本時代 就有 矣 。
． X 氣 X 觸 ： 會當 參考
《 講臺 語 當 著時 》 ： 重疊 的 四字 詞 2017 . 08 . 31 ← 有 連結

一 、 看 新聞 講臺 語 ： 哈 客 嘉年華 鄉親 歡喜 鬥鬧熱
◎ 翻譯
華語 ： 後頭 跟 著 迎 親 的 隊伍 ，
臺語 ： 後壁 迎 親 的 人 陣 綴咧
Āu-piah ngiâ-tshin ê lâng-tīn tuè – leh ,
﹡ 華語 句型 ： V + 著 ， 臺語 按怎講 ？
例 ： 『 他 吃 著 好 吃 的 東西 。 』 → 伊 當咧 食 好食 物 。
這馬 真 濟人 攏會 講 → 伊 食 「 著 」 好食 的 物件 。
是 「 伊 有 食著 」 的意思 → 『 他 吃 到了 … 』
例 ： 伊 穿 「 著 」 一領 媠衫 。 　 （ X ）
華語 「 V + 著 」 是 『 進行式 』 ， 臺語 毋是 按呢 講 ， 是 其 它 講法 。
譬如 講 → 啥物 啥物 綴咧 ， 抑是 講 ， 當咧 按怎 ， 咱的 講法 無一定 是 「 啥物 著 」 。
咱 若講 「 啥物 著 」 ， 譬如 講 ：
伊 有 食著 ， 別人 攏 無食 著 。 → 『 他 吃 到了 ( ， 別人 沒 吃 到 ) 。 』
咱的 「 著 」 是 按呢 用 的 ， 佮 華語 無仝款 ， 逐家 毋通 濫做伙 。
以這个 句 做 例 ， 『 後頭 跟 著 迎 親 的 隊伍 』 ，
咱 臺語 → 後壁 迎 親 的 人 陣 「 綴咧 」 ， 咱 共 「 綴咧 」 囥 後壁 ， 有 一个 用意 ，
因為 臺語 通常 大部份 後壁 是 重點 ， 講到 上後壁 彼个 重點 ， 所以 咱 共伊 囥 後壁 。
當然 你 若欲 頭前 囥 ， 嘛是 會使 ， 後壁 「 綴 」 迎 親 的 人 陣 ， 就 毋免 「 著 tio̍h 」 ，
毋免 「 綴著 」 。

華語 ： 熱熱 鬧 鬧 的 展現出 客家人 迎娶 時 的 盛況 。
臺語 ： 共 客人 鬧熱滾滾 的 大場面
Kā Kheh-lâng lāu-jia̍t-kún-kún ê tuā tiûnn-bīn
總 搬出 來 。
tsóng puann – tshut-lâi .
﹡ 『 客家人 』 ， 咱 講 「 客人 」 ， 𪜶 家己 嘛 講 「 客人 hag ˋ ngin ˇ 」 。
「 客家人 hag ˋ ga ˊ ngin ˇ 」 是 特別 欲 強調 ， 一寡 歌詞 內底 有 講著 ，
其實 𪜶 口語 攏 講 「 客人 hag ˋ ngin ˇ 」 ， 咱 講 「 客人 」 就會使 。
例 ： 客 菜 、 客人 、 客話 。
﹡ 搬 tsóng ： 一般 是 「 搬徙 puann-suá 」 的 「 搬 」 ，
「 搬戲 puann-hì 」 的 「 搬 」 ， 嘛有 「 展現 tián-hiān 」 的意思 。
咱 佇 遮 用 「 搬 」 袂䆀 ( bái ) 。 『 展現 出來 』 → 總 搬出 來 。

華語 ： 撐 起 油紙傘
臺語 ： 油紙傘 攑咧
Iû-tsuá-suànn gia̍h – leh
﹡ 拄才 「 綴咧 」 仝款 ， 咱 這馬 講 「 攑咧 」 ， 啥物貨 「 攑咧 」 ，
啥物 物件 這个 動作 囥佇 後壁 。
雨傘 是 用 「 攑 gia̍h 」 的 。

華語 ： 把 山歌 生動 描繪 出 客家 山歌 的 情景 。
臺語 ： 共 客人 山歌 內底 的 情境
Kā Kheh-lâng san-ko ( 客話 san ˊ go ˊ ) lāi-té ê tsîng-kíng
跳 予 真活 氣 。
thiàu hōo tsin ua̍h-khuì .
﹡ 咱的 句型 ： 共 … … 按怎 。
﹡ 山歌 san-ko ： 照 客話 的 音 ， 咱 用 「 文言 音 」 唸 san-ko 。
若 用 白話音 suann-kua 就 佮 客人 𪜶的 音 差 傷濟 。
﹡ 活氣 ua̍h-khuì ： 咱 以前 嘛 講過 ， 「 Ｘ 氣 」 ， 例 ： 媠氣 。
跳 予 真活 氣 ， 有人 感覺 講 「 跳 甲 真活 氣 」 ， 毋是 袂使 。
「 予 hōo 」 足 臺 語氣 的 。
例 ： 我 今仔日 穿 予 誠 媠氣 。
共伊 罵 予 真 落氣 。
補充 ： Ｘ 氣 ： 活氣 ua̍h-khuì 、 媠氣 suí-khuì 、 緊氣 kín-khuì 、 䆀氣 bái-khuì 。

華語 ： 皮 是 用 粄 條 做的 ， 包 一 些 小菜 。
臺語 ： 皮 是 粿仔 ( 客話 ： 面帕 粄 mien pa ban ˋ ) 做的 ，
Phuê sī kué-á ( mién-phá-pàn ) tsò / tsuè – ê ,
包 一寡 物配 。
pau tsi̍t-kuá mi̍h-phuè .
﹡ 『 粄 條 』 ， 就是 咱 臺語 講的 「 粿仔 kué-á 」 ，
若是 客語 ， 咱 特別 講 一个 「 面帕 粄 mién-phá-pàn 」 。
客話 嘛是 會使 用 「 臺羅 」 寫 ， 咱 照 彼个 音 ， 照 臺羅 規則 來 寫 。
﹡ 『 包 一 些 小菜 』 ， 就是 咱 臺語 講的 「 包 一寡 物配 」 。
通常 咱 咧 配飯 、 配 糜 的 一寡 小菜 ， 彼種 攏 講 → 物配 ( mi̍h-phuè ) 。
若無 按呢 講 ， 就 愛 共學 起來 。

華語 ： 還 有 苜蓿 芽
臺語 ： 閣有 苜蓿 芽 ／ 金花菜 、 有肉 酥 。
Koh ū bo̍k-siok-gê / kim-hue-tshài , ū bah-soo .
﹡ 『 苜蓿 芽 』 ， 這 是 外國 來 的 物件 。
有一寡 新的 名詞 ， 咱 會 照 漢字 講 彼个 臺語 漢字 的 發音 就是 。
按呢 是 小可 較 奇怪 ， 因為 咱 講 芽 的 物件 ， 譬如 講 「 豆菜 」 ， 咱 袂 講 「 豆菜芽 」 。
敢若 較 無人 講過 ， 可能 某一个 所在 有 講 ， 就是 「 金花菜 」 。
這款 較 現代 、 逐家 咧 用 的 物件 ， 毋管 欲按怎 講法 ， 咱 愛 有 一个 單位 ， 來 共 確定 落來 ，
按呢 較 好勢 。

華語 ： 很 有 現代感 ， 現代 又 古典 。
臺語 ： “ 毛 斷 ” 閣有 古早味 。
môo-tn̄g koh ū kóo-tsá-bī .
﹡ 「 毛 斷 môo-tn̄g 」 英語 modern 的 音 ， 用 臺語 漢字 的 倚 音 共 寫出來 ，
兩个 漢字 讀 臺語 音 ， 來 標 寫 一个 外來語 的 做法 ， 音譯 。
這个 詞 毋是 咱 發明 的 ， 日本時代 就有 矣 。
例 ： 墨 擔 羅 Ba̍k-tann-lô ， 以 漢字 的 臺語 音 ， 寫 外來語 的 音 。
彼个 品牌 ， 若是 彼陣 入來 咱 臺灣 ， 咱 臺灣 社會 是 臺語 社會 ，
有 可能 就是 按呢 寫 ， 用 臺語 音 去 翻 。
有 廣告 的 ， 咱 袂使講 出來 ， 食 ” 和 肉 佮 hām-bah-kah ” 的 所在 。
註 ： 和 肉 佮 hām-bah-kah ： 請 參考 　 2017 . 09 . 21 《 講臺 語 當 著時 》 ： 臺語 的 腔口 差

二 、 講予 你 知 ： 全國 客家 日
每 一年 的 舊曆 1 月 20 ， 就是 全國 客家 日 。
◎ 族群 佮 信仰
＊ 臺灣 第二 大族 群 ， 荷蘭 殖民 時期 就佇 臺灣
客家 族群 是 咱 全臺 灣 第二 大的 族群 。
根據 歷史 資料 來看 ， 客家 族群 佇 荷蘭 殖民 時期 ， 就 已經 來到 臺灣 。
尾仔 ， 大清 帝國 禁止 一寡 客家 族群 來臺灣 ， 所以 伊 人數 較 擋牢 的 。
但是 慢慢仔 佇 咱 臺灣 繼續 生活 。
＊ 信仰 土地公 ( Thóo-tī-kong ) 、 龍神 、 三山國王 ( Sam-san-kok-ông ) 、
三官大帝 ( Sam-kuan-tāi-tè ) 和 義民爺 等
𪜶 有 足濟 信仰 ， 包括 咱 這馬 看著 的 土地公 ， 算是 上 有名 的 。
咱 若講 著 客家 族群 ， 攏知影 𪜶 信仰 土地公 ， 號做 → 伯公 bag ˋ gung ˊ
＊ 義民 信仰 大量 出現 佇 林 爽 文事 件 了後
義民 信仰 對 客家 族群 來講 ， 是非 常 重要 的 信仰 。
「 義民 」 就是 古早時代 ， 若是 發生 戰爭 ， 抑是 民變 等等 ，
真濟 當地 的 人士 ， 民間 的 人士 ， 為著 欲 保護 家鄉 ， 出來 犧牲 性命 ，
這 就 變做 是 「 義民 gī-bîn 」 。
雖然 毋是 干焦 客家 族群 有 「 義民廟 」 ， 但是 大部份 攏 出現 佇 客家 族群 生活 的 地區 。
義民 信仰 大量 出現 佇 林 爽 文事 件 了後 ， 因為 彼時陣 ， 民變 非常 濟 。
＊ 舊曆 七月 20 義民 節 普渡
客家 族群 對 義民 信仰 ， 就 表現 佇 舊曆 七月 20 ， 攏有 義民 節 普渡 。
佮 咱 普通 所知 影 的 普渡 ， 真濟 風俗 攏 仝款 ， 但是 有 一个 足 特別 的 ，
就是 𪜶 佇 這工 ， 有 賽 豬公 ， 抑是 比 羊仔 角 啥物人 較 長 ， 這款 傳統 。

◎ 客家 料理 特色
客家 族群 的 特色 ， 嘛會 表現 佇 𪜶的 料理 頂懸 。
＊ 勤儉 無愛 討債 食物
客家 族群 勤儉 ， 無愛 討債 物件 ， 所有 的 材料 ， 攏會 用 到 上尾仔 。
所以 發展 出 一種 講法 ， 四 炆 四 炒 si vùn si tsháu 。
＊ 四 炆 四 炒 si vùn si tsháu
這款 出菜 的 形式 。
＊ 四 炆 ： 是 鹹菜 燖 豬肚 ， 燖 炕肉 ， 排骨 燖 菜頭 ， 肥 湯 燖 筍乾
炆 vùn ， 有淡薄仔 親像 「 燖 tīm 」 的 感覺 ， 就是 大鼎 煮了 後 ，
閣 共 翕 ( hip ) 幾分 鐘仔 ， 予 伊 溫度 有夠 ， 共 物件 會當 燖 甲 較 爛 的 。
四 炆 ： 就是 有 四 齣 用 「 炆 」 這款 方式 所做的 菜 ， 包括 ： 鹹菜 燖 豬肚 ， 燖 炕肉 ( khòng-bah ) ，
排骨 燖 菜頭 ， 肥 湯 燖 筍乾
＊ 四 炒 ： 是 客家 炒肉 ， 豬 腸 炒 薑絲 ， 鴨 血 炒 韭菜 ， 豬肺 王梨 炒 木耳

◎ 語言 文化 保存 佮 「 全國 客家 日 」
＊ 臺灣 客話 分做 四縣 、 海陸 、 大埔 、 饒平 、 詔 安 等 腔口
臺灣 客話 分做 足濟 腔口 ， 有 四縣 、 海陸 、 大埔 、 饒平 、 詔 安 等等 。
佇 二次大戰 進前 ， 真濟 客家 社區 ， 講 客語 來 溝通 ， 是 四常 的 代誌 。
這个 國民政府 來到 臺灣 了後 ， 就 實施 『 國語 政策 』 ， 所以 真濟 客家 族群 的 朋友 ，
就 開始 慢慢仔 『 講 國語 』 ， 閣有 真濟 客家 朋友 蹛 的 所在 ， 講臺 語 的 人 較濟 ，
所以 嘛有 真濟 客家 族群 就 變做 講臺 語 。
＊ 客家 文化 落坐 ( lo̍h-tshē )
所以 𪜶的 客話 就 慢慢仔 落坐 。
＊ 2001 年 六月 成立 客委會 ， 2017 年 通過 客家 基本 法
2001 年 六月 ， 政府 有 成立 客委會 。
閣佇 前幾年 仔 ， 2017 年 通過 《 客家 基 本法 》 。
所以 這馬 ， 毋管 是 組織 ， 抑是 法律 頂懸 ， 攏有 濟濟 的 資源 ， 予 客家 族群 會當 繼續 保存 、
復興 𪜶的 文化 佮 語言 。
＊ 每年 舊曆 1 月 20 「 天 穿 日 tien ˊ con ˊ ngid ˋ 」 ， 定做 「 全國 客家 日 」 。

◎ 各地 客家 文化 活動
＊ 五月 新北 、 桃園 、 新竹 、 臺中 、 彰化 、 南投 ， 七 縣市 「 客家 桐 花 祭 」
＊ 七月 各地 義民廟 「 全國 義民 祭 」
＊ 客庄 12 大 節慶
歡迎 咱 所有 的 朋友 會當 去 參與 ， 更加 來了 解 客家 族群 的 文化 。

◎ 語詞 ：
． 土地公 Thóo-tī-kong ： 這 是 咱 這爿 的 講法 。
𪜶的 音 叫做 伯公 ( bag ˋ gung ˊ ) 。
． 豬公 ti / tu-kong ： 專門 飼 拜拜 欲 用 的 彼種 大隻 豬 。
大隻 豬 才會使 號做 「 豬公 」 ， 專門 飼 足 肥 、 足 大隻 彼種 的 。
若是 查埔 豬 ， 是 號做 「 豬公 ti / tu-kang 」 。
仝款 漢字 ， 大隻 欲 提來 拜 的 ， 才 號做 「 豬公 ti / tu-kong 」 。
． 義民廟 Gī-bîn-biō ： 濁音 “ g ” 、 “ b ” ， 三 字 攏有 ， 濁音 攏愛 發出來 ，
濁音 若 落 ( lak ) 去 ， 咱 臺語 真正 毋成 臺語 ， 無 特色 。
． 桐 花 祭 Tông-hue-tsè ： 桐 tông ， 是 文言 音 ， 有人 講 會當 讀 白 音 tâng
油桐花 iû-tâng-hue 、 iû-tông-hue ， 攏有 人講 。
﹡ 料理 的時陣 ， 會用 啥物款 方式 ？
． 用 翕 ( hip ) 的 ， 用 燖 ( tīm ) 的 ， 這个 音 算是 臺語 特色 ， 就是 合喙 。
不管 是 短 音 入聲 hip 的 “ p ” ， 抑是 長 音 tīm 的 “ m ” ， 攏愛 合喙 ， 這 嘛是 臺語 的 一種 特色 。
翕 hip ： 用 蓋 共 崁起來 ， 共 翕 一段時間 ， 共 翕 較 熟 一下 。 翕 無一定 有 開火 。
翕相 hip-siòng / siōng ， 嘛是 這个 「 翕 hip 」 。
燖 tīm ： 嘛是 需要 時間 ， 慢慢仔 去 炕 ( khòng ) 、 去 燖 ， 有 開火 。
﹡ 對 客家 無仝 腔 來講 這个 菜 有無 仝款 的 講法 ，
親像 咱 會 干焦 講 「 韭菜 kú-tshài 」 ， 但是 𪜶 有 腔口 差 ，
海陸 ( hái-lio̍k ) 的 ， 伊 會 講 「 韭菜 kiú-tshái 」 ← 客語 giu ˊ coi ˇ 。
四縣 腔 的 就是講 「 快 菜 khuái-tshai 」 ← 客語 kuai coi
． 天 穿 日 thian-tshuan-ji̍t ： 是 欲 教 這个 名詞 按怎講 ， 咱 用 文言 音 讀 。
「 女媧 ( lú-o ) 補 天 」 的 彼个 日子 。
客家 族群 對 「 天 穿 日 」 非常 重視 。
人 愛 歇睏 ， 土地 嘛愛 歇睏 ， 誠 環保 的 一个 概念 。
用 臺羅 來 寫 「 客話 」 的 音 ， 咱 有 寫 變調 ， 對 客語 來講 ，
伊 大部份 是 一个 字 啥物 調 就是 啥物 調 ， 大部份 免 變調 。

三 、 看戲 齣 ( hì-tshut ) 講臺 語
◎ 阮 這 乎 ~ 號做 「 相欠債 」 。
Gún / Guán tse honnh hō-tsò ” sio / sann-khiàm-tsè ” .
． 乎 honnh ： 驚仔 逐家 無啥 會曉 讀 。 《 教典 》 取 這字 。
這種 「 語 母 」 的 一寡 較 表達 情緒 、 感嘆 啥 ， 會使 考慮 用 羅馬字 寫 ， 因為 伊 都是 一个 聲 爾 。
honnh ， “ nn ” 要 帶 鼻音 ， 尾字 “ h ” 是 入聲 ， 愛 較 短 咧 。
． 相欠債 sio / sann-khiàm-tsè ： 意思 是 互相 有 欠錢 ， 抑是 欠 啥物貨 ， 無一定 是 錢 ，
這个 所在 是 咧 講 感情 上 ， 若 用 「 相欠債 」 來講 ， 通常 是 翁仔某 ， 抑是 愛人仔 ，
這 中間 有 足濟 債 ， 亂操操 ， 理 袂 清楚 ， 足 亂 ， 足 複雜 ， 用 「 相欠債 」 一句話 就 講完 矣 。

◎ 我 就是 「 大嚨喉空 」 啦 ！
Guá tō / tiō / tsiū-sī “ tuā-nâ-âu-khang ” – lah .
． 大嚨喉空 tuā-nâ-âu-khang ： 佮 「 放送頭 hòng-sàng-thâu 」 無仝款 。
這个 是 大聲 爾 ， 咧 講 聲音 ， 無一定 是 愛 四界 講 。

◎ 假仙假觸
ké-sian-ké-tak
． 臺語 疊 詞 ， 有 一類 就是 ABAC 這款 組合 。
觸 tak ， 無 特別 的意思 。
佇 這个 句 來講 ， 伊 是 欲 講 「 假仙 」 的意思 ， 只是 鬥 一个 聲 爾 。
． X 氣 X 觸 ： 會當 參考 《 講臺 語 當 著時 》 ： 重疊 的 四字 詞 2017 . 08 . 31

2020 . 02 . 27 《 臺語 講 世事 》 ： 二二八事件
﹡ 『 跨年 』 ， 這馬 開始 有人 講 「 迒 年 hānn-nî 」 ， 共 「 年 」 迒過 。
﹡ 遊戲 iû-hì ： 日本時代 就有 直接 取 這个 字 ， 按呢 讀 。
﹡ 虛擬 hi-gí ： 這 是 照 字 ， 可能 逐家 較 毋捌 唸 ， 較 罕得 唸 。
這馬 這 兩 字 定定 出現 ， 咱 愛 會記得 ， 叫做 「 虛擬 hi-gí 」 。
擬 gí ， 是 佮 臺語 的 「 語 gí 」 仝 音 。
﹡ 引導 ín-tō ： 導 tō （ Ｏ ） ； 導 tó （ Ｘ ） 。
． 賠償 puê / pê-siông （ Ｏ ） ； 俗 唸 作 puê-/ pê-sióng （ Ｘ ） 。
． 衝突 tshiong-tu̍t ： 突 tu̍t （ Ｏ ） ； 突 thu̍t （ Ｘ ） 。

一 、 看 新聞 講臺 語 ： 虛擬 遊戲 予 學生 迒 時空 學歷 史
◎ 翻譯
華語 ： 手 拿 解 謎 手冊 ，
臺語 ： 手 提 臆謎猜 手摺簿仔
Tshiú the̍h ioh-bī-tshai tshiú-tsih-phōo-á ,
﹡ 手摺簿仔 tshiú-tsih-phōo-á ： 『 手冊 』 。
這馬 嘛 足 時行 「 手冊 tshiú-tsheh 」 這个 講法 ， 因為 有的 人
共 手摺簿仔 當做 細本 的 記事 簿仔 ， 嘛是 會當 講 細本 的 啥物 冊 。
摺 tsih ： 摺衫 ( tsih-sann ) 、 摺 被 的 摺 。 所以 「 摺 」 是 足 細本 的 。
﹡ 謎猜 bī-tshai ： 若 受著 華語 影響 ， 會 讀做 「 bê-tshai 」 ← （ X ） 。
伊 有 另外 一个 音 bē-tshai 。
註 ： 這个 音 bē ， 佇 《 揣 臺語 》 內底 有 看著 。
這字 「 謎 bī 」 本 調 是 第 7 調 ， 佮 「 迷人 」 的 「 迷 bê 」 ， 無仝 。

華語 ： 準備 跨 越 時空
臺語 ： 準備 迒過 時空
Tsún-pī hānn kuè sî-khong
﹡ 『 跨 越 』 ， 有真濟 人 想講 用 「 跨 khuà 」 這字 嘛是 會使 ，
因為 咱 有 一个 閣較 口語 的 講法 「 迒 hānn 」 。
若是 「 跨過 時空 」 ， 都 完全 是 華語 漢字 唸 的 。
華語 是 『 跨 』 ， 咱 臺語 是 「 跨 khuà 」 ， 變調 「 跨過 時空 」 ，
袂當 講毋著 ， 口語 上無 臺語 氣 ， 會當 共 「 迒 」 提來 用 。
咱 本來 臺語 就有 「 迒 hānn 」 這字 ， 愛 共 抾 轉來 用 。
例 ： 遮 有 水溝仔 ， 你 共 迒過 去 。
遮 有 一个 戶橂 ， 你 共 迒過 。
﹡ 『 跨年 』 ， 這馬 開始 有人 講 「 迒 年 hānn-nî 」 ， 共 「 年 」 迒過 。
明年 開始 ， 咱 就 來講 「 迒 年 hānn-nî 」 ， 「 迒 hānn 」 第 7 調 。

華語 ： 要 找尋 受難者 的 資訊
臺語 ： 欲 搜揣 受難者 的 資訊
Beh tshiau-tshuē siū-lân-tsiá ê tsu-sìn
﹡ 『 找尋 』 ， 表面上 來看 ， 是 「 揣 」 ， 抑是 「 走揣 」 ， 是無 毋著 ，
佇 遮 用 搜揣 ( tshiau-tshuē ) ， 有 特別 欲 強調 「 搜 tshiau 」 的 動作 。
． 搜 tshiau ： 意思 就是 規个 攏共 戽戽 出來 ， 可能 足濟足濟 物件 ，
對內 底 愛 搜 ， 愛 反 ( píng ) ， 愛 規个 共 足 幼膩 ( iù-jī ) 的 ， 去 共 揣 。
較 「 澈底 thiat-té / tué 」 來 揣 。
例 ： 這个 物件 愛 共 搜 予 鬆鬆 。

華語 ： 結合 線 上 、 線 下 的 資源
臺語 ： 線頂 、 線 下 的 資源 敆做伙
Suànn-tíng , suànn-ē ê tsu-guân kap-tsò-hué
﹡ 會當 講 「 線頂 、 線 跤 」 嘛無 啥物 毋著 ， 但是 白話 「 頂 」 佮 「 下 」 ，
例 ： 頂面 ← → 下面 ， 頂港 ← → 下港 ， 頂輩 ← → 下輩
「 頂 」 佮 「 下 」 是 一組 的 白話音 。
﹡ 敆做伙 kap-tsò-hué ： 無仝款 的 物件 鬥做伙 ， 按呢 就是 「 敆 kap 」 。
例 ： 你 這張 紙 共伊 敆 咧 內底 ， 敆 鬥陣 。
進前 咧 選 總統 ， 有 三 組 ， 『 Ｘ Ｘ 配 』 ， 咱 就是 用 「 敆 」 。
『 蔡 賴 配 』 → 蔡 賴 敆 ， 『 韓 張 配 』 → 韓 張 敆 ，
『 宋 余 配 』 → 宋 余 敆 。
啥物 人和 啥物人 敆 ， 所謂 華語 的 『 配 』 ， 咱 會當 用 「 敆 」 。
按呢 閣較 有 臺語 氣 ， 較 成 臺灣 總統 咧 選舉 ， 後回 就按呢 用 。

華語 ： 更加 認識 事件 的 背景 跟 來 龍 去 脈 。
臺語 ： ( 更加 ) 認捌 事件 的 背景 佮 頭尾 。
( Kìng-ka ) jīn-bat sū-kiānn ê puē-kíng kah thâu-bué .
﹡ 『 來 龍 去 脈 』 → 頭尾 ， 意思 就是 對頭到尾 的 狀況 ， 簡單 講 頭尾 。

華語 ： 進 而 要 遵循
臺語 ： 紲落 閣較 照起工
Suà – lo̍h koh-khah tsiàu-khí-kang
﹡ 有當時仔 ， 毋是 這个 詞 對 彼个 詞 ， 完全 對應 ， 咱 愛 看 前後 的意思 。
佇 遮 ， 咱 是 欲 講 … 針對 頭前 ， 咱 可能 搜揣 資訊 ， 有一寡 做法 了 ，
咱 是毋是 欲 「 照起工 」 ， 有 包含 順序 ( sūn-sū / sī ) 、 方法 、 原則 種種
鬥做伙 ， 咱 照 按呢 來 做 。
伊 就是 『 遵循 很 多 東西 』 ， 就是 咱 「 照起工 」 。

華語 ： 透過 虛擬 遊戲 來 引導
臺語 ： 透過 虛擬 遊戲 ； 引導
Thàu-kuè hi-gí iû-hì ； ín-tō
﹡ 遊戲 iû-hì ： 日本時代 就有 直接 取 這个 字 ， 按呢 讀 。
﹡ 虛擬 hi-gí ： 這 是 照 字 ， 可能 逐家 較 毋捌 唸 ， 較 罕得 唸 。
這馬 這 兩 字 定定 出現 ， 咱 愛 會記得 ， 叫做 「 虛擬 hi-gí 」 。
擬 gí ， 是 佮 臺語 的 「 語 gí 」 仝 音 。
﹡ 引導 ín-tō ： 導 tō 　 （ Ｏ ） ； 導 tó 　 （ Ｘ ）

華語 ： 要 把 塵 封 的 記憶 打 開 。
臺語 ： 共 坱埃 的 記持 拍 予 開 。
Kā ing-ia ê kì-tî phah hōo khui .
﹡ 坱埃 ing-ia ： 逐家 其實 會曉 講 ， 可能 這兩个 漢字 較 罕得 看 。
有名 詞 佮 形容詞 兩个 用法 。
例 ： 彼 遮 去 沐 ( bak ) 著 坱埃 ， 緊 拭拭 ( tshit-tshit ) 咧 。

二 、 講予 你 知 ： 二二八事件
今仔日 欲 講的 題 ， 非常 嚴肅 ， 就是 二二八事件 。
每 一年 的 二二八 ， 全國 攏有 放假 ， 真濟 人 可能 毋知 啥物 是 二二八事件
◎ 事件 的 起頭
＊ 1947 年 2 月 27 ， 查 緝 ( tsa-tsi̍p ) 私 薰 一 死 一 傷
二二八事件 是 發生 佇 1947 年 ， 佇 二二八 的 前一工 ， 就是 2 月 27 ，
佇 臺北 的 大稻埕 遮 ， 發生 一件 事件 ， 就是 有 兩个 警察 查 緝 私 薰 ，
結果 ， 查 薰 的 事件 爾 ， 就 造成 一 死 一 傷 ， 非常 嚴重 。
＊ 六七 百 民眾 圍 警察局 、 專賣局
彼个 時陣 ， 有 六 、 七百 个 民眾 ， 就 走去 圍 警察局 ， 佮 專賣局 ，
叫 𪜶 共 警察 交出 來 。
＊ 2 月 28 民眾 去 長官 公署 請願 ， 衝突 擴大
尾仔 ， 佇 第二工 2 月 28 ， 民眾 又閣 去到 這个 長官 公署 請願 ， 結果 ，
發生 閣較 嚴重 的 衝突 ， 真濟 民眾 去 夆 銃殺 ， 有人 死亡 ， 有人 受傷 。
＊ 占領 電臺 放送 ， 鼓舞 反抗 政府
佇 2 月 28 發生 的 規 件 代誌 ， 因為 透過 民眾 占領 電臺 去 放送 了後 ，
鼓舞 全臺 灣 來 反抗 政府 。
這 是 基本的 一个 背景 。

◎ 事件 的 過程
＊ 暴亂 湠 全臺 灣 ， 嚴重 武裝 衝突
暴亂 湠 規臺 灣 ， 毋是 干焦 臺北市 ， 各地 攏有 非常 嚴重 的 武裝 衝突 。
＊ 仕紳 成立 委員會 向望 和平 解決
情形 遮爾仔 緊張 ， 彼个 時陣 ， 全臺 灣 地方的 頭人 ， 真濟 仕紳 ，
𪜶 成立 委員會 ， 欲來 佮 政府 談判 ， 希望 會當 和平 解決 。
＊ 陳 儀 半奸忠 騎雙頭馬 ， 調 援 兵
彼个 時陣 ， 政府 的 長官 是 陳 儀 ， 是 一个 半奸忠 的 人 ， 伊 一方面
共 委員會 答應 ， 放冗 ( pàng-līng ) 處理 ， 一方面 閣 向 中國 調 援 兵 。
＊ 中國 兵 來臺灣 鎮壓 ， 實施 清鄉
所以 中國 兵 就 開始 來到 臺灣 ， 對 基隆 起來 了後 ， 開始 全臺 灣 鎮壓
實施 清鄉 ， 死 足濟 人 ， 會使講 開始 大屠殺 ( tôo-sat ) 的 情形 。
＊ 上新 報告 ： 攏總 死 1 . 8 ~ 2 . 8 萬人
這馬 上新 的 報告 ， 二二八事件 攏總 死 1 . 8 ~ 2 . 8 萬人 。
這 是 規个 二二八事件 的 經過 ， 上基本 的 概念 。

◎ 發生 事件 的 原因
二二八 只是 一个 查 私 薰 爾 ， 哪有 可能 一个 死 ， 一个 傷 ， 可能 是 意外 ， 為啥物 會 變做 規臺 灣 ， 遮爾 大的 衝突 ？ 咱 愛 了解 ， 這 其實 是 文化 衝突
＊ 文化 衝突 ( tshiong-tu̍t )
1947 年 彼个 時陣 ， 二 戰 結束 ， 日本人 走 了後 ， 咱 足濟 臺灣人 期待
日本人 走 ， 換 咱 家己 的 人 欲來 。 結果 ， 逐家 攏 非常 失望 ，
這款的 文化 衝突 ， 毋是 咱 尾仔 講的 足 淺 的 彼種 ， 有人 講
中國 兵 來 的時陣 ， 穿甲 離離落落 ( li-li-lak-lak ) ， 規个 攏 無 規矩 ，
毋是 遮 淺 的 物件 。
＊ 臺灣 行政 長官 公署
伊 閣 牽涉著 規个 統治 階層 的 衝突 ， 包括 彼个 時陣 ， 佇 臺灣 ，
中華民國 開始 設 一个 號做 「 臺灣 行政 長官 公署 」 ， 權力 非常 大 ，
臺灣人 發現 講起 一間 日本人 的 總督府 ， 走 了後 ， 閣來 一个
佮 總督府 平大 ， 甚至 比 總督府 的 權力 閣較 大的 公署 ， 欲來 管 咱 ，
而且 所有 的 公署 ， 統治 階層 的 ， 攏是 對中 國 彼爿 來 的 ， 就是講
日本人 殖民 了後 ， 變做 是 中國 來 殖民 。
＊ 官員 歪哥 無 規矩 ， 大陸 外省人 占 絕 大多數 ， 公家 專賣 總貿 ， 市草 末
政治上 ， 規个 高層 的 統治 階層 ， 攏是 中國人 ， 莫講 以外 ，
官員 因為 規个 文化 無仝款 ， 官員 歪哥 無 規矩 ， 譬如 講
這个 病院 、 這个 單位 ， 可能 一半 以上 ， 攏是 這个 長官 𪜶兜 的 人 ，
一个 牽 一个 ， 一个 牽 一个 ， 閣有 收錢 等等 ， 攏 無 規矩 。
大陸 的 外省人 占 絕 大多數 ， 所以 臺灣 的 民眾 攏 非常 受氣 。
經濟上 ， 彼个 時陣 ， 公家 的 專賣 總貿 ， 非常 濟 物件 攏愛 公家 專賣 ，
若是 是 一个 清廉 ( tshing-liâm ) 的時陣 ， 可能 猶閣 無問題 ，
但是 彼个 時陣 逐家 歪哥 ( uai-ko ) ， 所以 市草䆀 。
＊ 戰後 沓沓仔 粒積 不滿
規个 不滿 ， 佇 戰後 沓沓仔 粒積 ( lia̍p-tsik ) ， 才會 發生 這款的 代誌 。

◎ 咱 對 二二八 愛 有的 認捌
＊ 國民黨 長期 禁止 ， 黨外 人士 挵破 ( lòng-phuà ) 黨 國體 制
二二八事件 咱 愛 有一寡 認捌 ， 因為 這款的 話題 ， 佇 國民黨 的 時間 ，
長期 來 禁止 ， 佳哉 有 濟濟 的 民主 前輩 ， 黨外 人士 挵破 黨 國 的 體制 ，
咱 才 通 公 開來 討論 。
＊ 1980 年代 後期 通 公開 討論
＊ 1995 年 李登輝 代表 政府 會失禮 ， 1997 年 訂做 和平 紀念日
＊ 紀念碑 、 紀念 園區 、 愛 難 家屬 賠償 ( puê / pê-siông )
＊ 轉型 正義
按呢 做 敢有 夠 ？ 其實 猶有 濟濟 的 代誌 ， 包括 尾仔 真濟 白色 恐怖 等等
真濟 事實 猶無 看著 ， 猶未 解 密 ， 轉型 正義 的 代誌 到今 ， 猶 做 無完全
代誌 若無 圓滿 ， 事實 若無 清楚 ， 欲 講 原諒 ， 欲 講 向前行 ，
這 是無 可能 的 代誌 ， 所以 轉型 正義 ， 咱 愛 繼續 加油 。

◎ 語詞 ：
． 查 緝 tsa-tsi̍p ： 主要 是 發音 的 問題 。
查 tsa / tshâ ， 有 兩个 音 。 佇 遮 用 tsa 。
緝 tsi̍p ： 第 8 調 ， 後壁 若有 字 ， 愛 變調 ， 愛 變 低 。
例 ： 我 查 緝 著 一个 歹人 。
． 衝突 tshiong-tu̍t ： 主要 是 第 2 字 ， 可能 受 華語 影響 ， 突 thu̍t （ X ） 。
突 tu̍t （ O ） ， 無氣 音 的 聲母 。
． 半奸忠 puànn-kan-tiong ： 一半 奸 ， 一半 忠 。
半 啥 ， 半 啥 ， 佇 咱 臺語 定定看著 ， 親像 講
逐家 足 愛食 半精白 ( puànn-tsiann-pe̍h ) ， 較 瘦 的 肉 ， 較 肥 的 肉
半生熟 puànn-tshenn / tshinn-si̍k ， 可能 猶無 完全 熟 。
逐家 生活 當中 會當 提來 運用 。
． 騎雙頭馬 khiâ siang-thâu-bé ： 馬 有 雙頭 ， 行 這爿 會 走 ， 彼爿 嘛會 走
佇 這个 形容 來講 ， 佮 「 半奸忠 」 有一點仔 類似 ，
可能 這爿 也欲 姑情 ， 彼爿 嘛欲 ， 兩爿 攏 會當 走 。
有所 謂 的 『 牆 頭 草 』 ， 抑是 『 西瓜 派 』 彼類 的 講法 。
． 鎮壓 tìn-ap ： 這 是 讀音 的 問題 。
． 歪哥 uai-ko ： 就是 「 提錢 」 ， 「 貪汙 」 ， 「 食錢 」 。
歪膏揤斜 uai-ko-tshi̍h-tshua̍h ： 足 歪 的 。
仝 音 無仝 意思 。
． 市草 tshī-tsháu ： 市場 的 狀況 ， 抑是 景氣 這類 。 市草 好䆀 。
「 Ｘ 草 」 ， 就是 「 啥物 的 狀況 ( tsōng-hóng ) 」 。
例 ： 漢草 hàn-tsháu 、 路草 lōo-tsháu 、 花草 hue-tsháu 。
． 末 bua̍t ： 一般 可能 較 無 捷 拄著 ， 因為 咱 這馬 攏 較 口語 的 講法 ，
因為 這 較 文言 的 講法 。
這 都 配合 「 市草 」 ， 講 → 市草 末 ， 意思 是 市草䆀 ， 市草 無好 ，
䆀 甲 到尾仔 ， 已經 到 直 欲 到尾仔 的 感覺 。
． 銃桿 tshìng-kuáinn / kuínn ： 這 是 讀音 的 問題 。
銃桿 tshìng-kuáinn ， 銃桿 tshìng-kuínn 無仝 腔 。
桿 kuáinn / kuínn ： 就是 中央 有空 ， 可能 長篙 長篙 ( ko ) 。
秤仔 桿 tshìn-á-kuáinn
註 ： 《 教典 》 無 收 kuínn
． 起反 khí-huán ， 起反 khí-píng ： 仝款 漢字 ， 有 兩个 讀音 ， 意思 無仝 。
咱 遮 是 「 起反 khí-huán 」 ， 開始 欲 「 反 huán 」 矣 。
． 抓耙仔 jiàu / liàu-pê-á ： 一般 是 咧 講 去 共人 報 啥物代誌 的 彼个 人 。
報鳥鼠仔冤 ， 敢若 講 有一點仔 報馬仔 ， 但是 報馬仔 是 報 消息 ，
這个 是講 「 共人 抓 ， 欲 予 你 無 好空 」 。
普通時 提來 抓 的 彼支 扒癢 ( pê-tsiūnn ) 的 ， 嘛會使 講 → 抓耙仔 。

三 、 看戲 齣 ( hì-tshut ) 講臺 語
◎ 你 明仔載 來 ， 愛 穿 懸 tah-lù 。
Lí bîng-á-tsài lâi , ài tshīng kuân-tah-lù .
﹡ 『 高 跟 鞋 』 ： 有 幾若 種 講法 ：
1 . Hái-hì-lù ( ハ イ ヒ ー ル ) hái-hì-lù ： 對 英語 high heels 日語 化 講法 。
戲劇 內底 的 講法 ， 毋知 是毋是 懸踏 佮 hái-hì-lù 敆做伙 ？
2 . 懸踏仔 ( 鞋 ) kuân-ta̍h-á ( ê ) ： 講 懸踏鞋 較少 ， 因為 這種 物件 一定 是 鞋
3 . 懸踏 的 kuân-ta̍h – ê ：
4 . 懸屐仔 kuân-kia̍h-á ： 敢若 柴屐 彼个 後壁 ， 有 一支 較懸 的 。

◎ 按呢 乎 ， 袂見眾 ， 無 禮貌 啦 ！
Án-ne honnh , buē / bē-kìnn-tsìng , bô lé-māu – lah !
﹡ 見 眾 kìnn-tsìng ： 「 會當 予人 看 」 的意思 。 這馬 敢若 較少 人講 。
用法 ： 會見眾 、 袂見眾 。
例 ： 你 按呢 真正 袂見眾 ， 卸世卸眾 ( sià-sì-sià-tsìng ) 。

◎ 沓沓仔 趁 是 欲 趁 到底 時 / 底當時 / 當時 ？
Ta̍uh-ta̍uh-á thàn sī beh thàn kàu tī-sî / tī-tang-sī / tang-sī ?
﹡ 底時 tī-sî ： 就是 當時 ( tang-sî ) ， 底當時 ( tī-tang-sī ) ， 攏 仝款 意思 。

2020 . 03 . 05 《 臺語 講 世事 》 ： 世界 衛生 組織
． 「 索仔 湠 股 」 soh-á thuànn-kóo
． 腹肚 會 飽 ， 力頭 會 飽 ， 米 飽 ， 戲 嘛會 飽 。
★ 狀況 tsōng-hóng ： 況 hóng 、 況 hóng 、 況 hóng ， 誠 重要 ， 愛 講 3 遍 。
註 ： 路況 lōo-hóng 、 情況 tsîng-hóng 、 車況 tshia-hóng 。
． 袂用得 、 袂當 、 袂使 、 毋通
． 較贏 khah iânn
． 拚 尾帖藥 仔 piànn bué-thiap-io̍h-á
． 代先 ( tāi-sing ) 排 喙罨 予 醫護人員 。
． 『 阻 攔 』 → 攔閘 nuâ-tsa̍h 。
． 聲援 siann-uān ： 援 uān ， 漢字 本身 是 第 7 調 。
． 癢 tsiūnn vs . 擽 ngiau

因為 這馬 疫情 的 關係 ， 這个 W . H . O . 定定 佇 新聞 內面 有 講著 ， 但是 咱 對 伊 的 了解 有 偌濟 ？
偌 一般的 國家 ， 欲 入去 W . H . O . 開 一个仔 會 ， 敢若 足 四常 的 代誌 ， 但是 咱 就是 遮爾仔 困難 。
一 、 看 新聞 講臺 語 ： 藍 綠 仝 聲 呼籲 予 臺灣 入 W . H . O .
◎ 翻譯
華語 ： 疫情 蔓 延 之後 ， 各國 挺 臺灣 加入 W . H . O . 的 力 道 越來 越 大 。
臺語 ： 疫情 湠開
I̍k-tsîng thuànn – khui
． 『 蔓 延 』 ： 咱 用 「 湠 thuànn 」 這字 來講 ， 「 湠開 thuànn – khui 」 。
這字 足 臺語 氣 的 ， 除了 疫情 ， 一般 生物 攏會 當 用 「 湠 」 。
例 ： 這 野草 湠甲 規片 。
火燒厝 ， 湠 足濟 間 的 ， 規个 庄仔頭 攏 湠 去 矣 ， 足 恐怖 。
索仔 湠 股 soh-á thuànn-kóo ： 以早 較有 咧 用 ， 這馬 較 罕 。
意思 是 索仔 變做 、 恢復 做 干焦 一條一條 按呢 ，
本來 索仔 是 愛 足濟 條 共伊 縛 鬥陣 ， 才 變做 一條 索仔 。
恢復 做 干焦賰 彼 一絲 一絲 、 一條一條 按呢 。
意思 是講 一个 組織 崩盤 ， 就是 伊 散 開去 矣 。
『 分 崩 離 析 』 ， 變做 是 干焦 單獨 的 ， 無啥好 的意思 。

華語 ： 力 道 越來 越 大
臺語 ： 力頭 愈來愈 飽
La̍t-thâu jú lâi jú pá .
． 力頭 la̍t-thâu ： 足 臺語 氣 的 一个 詞 。
． 飽 pá ： 力頭 會當 飽 ， 咱的 腹肚 會 飽 以外 ， 閣有 其 它 物件 嘛會 飽 。
例 ： 米 誠 飽 ( bí tsiânn pá ) ， 袂 冇冇 （ phànn-phànn ) 空空 ，
食起來 較 實 ( si̍t ) 。
註 ： 《 教典 》 飽漿 pá-tsiunn 的 近 義 詞 ： 飽米 pá-bí 。
例 ： 這个 戲 真 飽 ， 意思 就是 誠 豐富 ， 誠 精彩 ( tsing-tshái ) ，
內容 誠 飽滇 ( pá-tīnn ) 。

華語 ： 臺灣 在 疫情 威脅 的 前線 ， 『 不應該 使 防疫 出現 破 口 。 』
臺語 ： 防疫 袂用得 有空 縫 。
Bē / Buē-īng-tit ū khang-phāng .
． 『 破 口 』 ， 就是 「 空縫 khang-phāng 」 ， 袂當 有 任何 的 空縫 。
． 『 不能 』 ， 就是 「 袂用得 」 按怎 。
bē / buē-īng-tit ， 又 唸 作 bē / buē-īng-tsit 、 bē / buē-īng-lit 、 bē / buē-īng-eh
明明 就是 一个 足 四常 的 講法 ， 但是 這馬 逐家 共 袂記 去 矣 。
近 義 詞 可能 逐家 較 捷 講 ： 袂當 、 袂使 、 毋通 ，
若 照 以早 先輩 分 法 ， 可能 會當 分 閣較 幼 ， 毋是 所有 物件 通用 ，
愛 看 啥物 狀況 ( tsōng-hóng ) 是 「 袂當 」 ， 啥物 狀況 是 「 袂使 」 。
． 袂當 bē / buē-tàng ： 一般 攏 較 是講 「 能力 」 方面 的 ，
． 毋通 m̄-thang ： 比較 上 ， 較強 制 語氣 ， 較 命令 式 的 ， 較 會用 毋通 。
這馬 攏 用 甲 無夠 幼 ， 敢若 攏 仝款 ， 攏會使 ， 其實 小可 有 精差 ，
用法 上 ， 抑是 用 佇 無仝款 的 對象 。
袂用得 按怎 ， 咱 日常生活 嘛 共 抾轉 來 用 一下 。
例 ： 暗時 袂用得 食傷飽 。
． 下跤 這句 的意思 無仝 矣 ， 仝款 字 無仝 意思 ， 讀法 嘛 無啥 仝 。
例 ： 這 枝 筆 袂用得 。
Tsit ki pit bē / buē-īng – tit .
「 無法度 用 」 ， 可能 無 水 ， 抑是 按怎 ， 無法度 閣 寫 ， 歹去 矣 。

華語 ： 健康 應該 擺 在 政治 之 上
臺語 ： 顧 健康 較贏 拚 政治
Kòo kiān-khong khah iânn piànn tsìng-tī .
﹡ 佗一个 較重 要 ？ 顧 健康 較重 要 ， 所以 咱 講 「 顧 健康 較贏 拚 政治 」 。
． 較贏 khah iânn
． 拚 piànn ： 猶閣有 其 它 幾種 嘛會使 「 拚 piànn 」 的 ：
拚輸贏 piànn-su-iânn ： 佇 政治上 拚輸贏 。
拚血 piànn-hiat ： 這 足 恐怖 的 ， 就是 血流 足濟 ， 血 一直 出來 。
拚汗 piànn-kuānn ： 汗 流 袂停 。 （ 註 ： 《 教典 》 ： 『 盜汗 』 。 )
拚 尾帖藥 仔 piànn bué-thiap-io̍h-á ： 可能 啥物 方法 攏 試過 矣 ，
來看 上尾 帖 藥仔 試看覓 ， 看有 效 無 ， 閣 共 拚 看覓 。

華語 ： 臺灣 利益 優先
臺語 ： 臺灣 利益 排 代先
Tâi-uân lī-ik pâi tāi-sing .
． 『 優先 』 → 排 代先 tāi-sing 。 規个 來講 ， 你 第一个 。
「 代先 」 這个 詞 嘛 足 臺語 氣 的 ， 這馬 真濟 人 無啥 會曉 用 。
咱 日常生活 嘛會使 提來 講 ， 譬如 講 …
例 ： 請 你 行 代先 。
一般 咱 若講 「 代先 + 動詞 」 ， 比較 是 事先 的意思 。
例 ： 我 代先 食 。 我 代先 講 。
例 ： 代先 排 喙罨 予 醫護人員 。
意思 ： 第一 要緊 是 愛 予 醫護人員 喙罨 ， 代先 愛 排 這件代誌 。
若是 「 動詞 + 代先 」 ，
例 ： 做 代先 ， 行 代先 。 意思 是 頭一个 去 做 ， 去 行 。

華語 ： 臺灣 一直 遲遲 無法 加入 ，
臺語 ： 直直 延延
Ti̍t-ti̍t iân-tshiân
． 延延 iân-tshiân ： iân 佮 tshiân 是 仝 意思 ， 就是 時間 一直 延後 。
iân 是 文言 音 ， tshiân 是 白話音 。 這種 的 例 有真濟 ，
仝一个 漢字 ， 文言 音 + 白話音 ， 抑是 白話音 + 文言 音 ，
無仝 讀法 ， 變做 另外 一个 詞 。 （ 註 ： 譬如 講 ： 接接 、 食食 。 )
註 ： 請 參考 2011 年 4 月 30 日 《 臺語社 》 版主 鋪 文 （ 有 豐 惠 老師 家己 的 留話 ） 。

華語 ： 跟 中國 的 阻 攔 有關係 。
臺語 ： 佮 中國 的 攔閘 有關係 。
Kah Tiong-kok ê nuâ-tsa̍h ū kuan-hē .
． 『 阻 攔 』 → 攔閘 nuâ-tsa̍h 。
． 閘 tsa̍h ： 閘車 ( tsa̍h tshia ) ； 你 毋通 共我 閘著 。
． 攔 nuâ ： 佮 「 閘 」 仝 意思 。 無仝 字 ， 仝 意思 ， 共 鬥做伙 。
例 ： 攔 路 nuâ-lōo ： 人 咧 行 ， 你 中央 ( tiong-ng ) 共 閘 起來 。
攔 轎 nuâ-kiō ： 轎 咧 行 ， 你 共 閘 起來 ， 無愛 予 伊 行 。
攔 人 nuâ-lâng 、 攔 車 nuâ-tshia ， 攏會 當 「 攔 nuâ 」 。

二 、 講予 你 知 ： 世界 衛生 組織
這馬 全世界 ， 逐家 攏咧 要意 ， 就是 這个 「 新冠病毒 」 的 問題 。
今仔日 欲來 介紹 全世界 上蓋 重要 防疫 的 機構 ， 就是 「 世界 衛生 組織 」 ， 號做 W . H . O . 。
◎ 世界 衛生 組織 （ World Health Organization ） → W . H . O .
＊ 聯合國 的 專門 機構 之一
＊ 疾病 防治 佮 醫療 、 公共衛生 、 國際 標準 等等
伊 的 工課 非常 濟 ， 包括 病症 的 防治 、 醫療 ， 全世界 的 公共衛生 ，
各種 藥仔 等等 的 國際 標準 ， 攏是 W . H . O . 訂 出來 的 。
＊ 予 全世界 人民 佇 身體 、 精神 、 社會 生活 保持 上好 水準
這 是 伊 的 目標 。
＊ 總部 設 佇 瑞士 日內 瓦
＊ 非洲 、 歐洲 、 東南亞 、 東 地中海 、 西 太平洋 佮 美洲 攏有 分 部
這个 組 識 拄才 講的 是 硬體 的 部份 。

◎ 世界 衛生 大會 ( World Health Assembly )
＊ 逐冬 五月 佇 瑞士 召開 一禮拜 的 會議
這个 組織 上蓋 重要 的 ， 是 逐年 五月 攏會 佇 瑞士 ， 開 一禮拜 的 會議 ，
這个 會議 號做 「 世界 衛生 大會 」 WHA 。
＊ 是 世界 衛生 組織 上 懸的 決策 機構
這个 大會 非常 重要 ， 真濟 代誌 攏佇 這个 大會 頂懸 來 決定 ，
是 世界 衛生 組織 上蓋 懸的 決策 機構 。
＊ 三 種 資格 ： 會員 國 、 準 會員 國 、 觀察員
WHO 是 聯合國 的 一个 機構 ， 會當 參加 的 有 三 種 資格 ，
就是 會員 國 ， 準 會員 國 、 觀察員 。
會員 國 ： 因為 伊 是 聯合國 的 組織 ， 雖然 有 幾个仔 國家 有一寡 精差 ，
基本上 攏是 仝款 的 ， 只要 是 聯合國 的 會員 國 ，
你 就是 會當 參加 WHA 。
準 會員 國 ： 就是 這寡 會員 國 𪜶的 殖民地 ( si̍t-bîn-tē / tuē ) ，
只要 伊 的 母國 ， 同意 𪜶 來 參加 ， 𪜶 嘛是 會使 來 參加 。
＊ 觀察員 無 投票權 、 人事 分配 權 ， 無法度 提著 重要 文件
咱 臺灣 佇 2008 ~ 2016 年 ， 咱 有 受 邀請 做 觀察員 。
觀察員 佮 會員 國有 啥物 無仝款 ？
觀察員 你 是 來 觀察 的 ， 所以 你 足濟 權利 攏 無 ， 佇 大會 內面 ，
你 無 投票 的 權力 、 佇 組織 ， 你 無人 事 分配 的 權力 ， 權力 差 真濟 ，
過去 ， 佇 2008 ~ 2016 年 ， 咱 干焦會 當做 觀察員 。
＊ 臺灣 佇 2008 ~ 2016 年 捌 受 邀請 做 觀察員

◎ 臺灣 佇 W . H . O . 參與 的 情形
為啥物 臺灣 佇 W . H . O . 的 參與 ， 遮爾仔 無 資格 ？ 因為 佮 聯合國 有關係
＊ 中華民國 佇 1971 年 失去 聯合國 席次
中華民國 過去 是 聯合國 的 會員 ， 但是 佇 1971 年 失去 聯合國 席次 ，
了後 ， 咱 就 佮 W . H . O . 的 官方 關係 ， 按呢就 斷去 矣 。
中央 就 無法度 參與 。
＊ 1997 年 臺灣 推動 參與 失敗
雖然 佇 1997 年 ， 有 推動 咱 臺灣 應該 愛 參與 才 著 ， 但是 推動 失敗 。
＊ 2003 年 SARS 期間
咱 來 想一下 ， 佇 2003 年 的時陣 ， 有 一个 SARS ， 咱 普通時仔 ，
無 參加 W . H . O . ， 但是 搪著 世界性 遮爾仔 嚴重 疫情 的時陣 ，
有 參加 、 無 參加 就 差 真濟 。
＊ 夆 拒絕 參加 防疫 會議
彼 的時陣 ， 仝款 ， 去 夆 拒絕 ， 袂當 參加 這个 世界性 的 防疫 會議 。
＊ 和平 病院 群聚感染 ， 才有 視訊會議 資格
尾仔 ， 因為 咱 臺灣 和平 病院 發生 感染 ， 才 予 你 參加 一个 視訊會議 。
＊ 陽 明 病院 感染 控制 了 好 ， 才 受 邀請 去 分享
閣來 ， 因為 咱 臺灣 表現 了 袂䆀 ， 陽 明 病院 感染 控制 了 真好 ，
所以 受著 邀請 ， 去 分享 一下 。
這 就是 咱 臺灣 的 現狀 ( hiān-tsōng ) 。

◎ 面對 新 冠 （ 武漢 ） 肺炎
這馬 全世界 攏咧 面對 新冠肺炎 ， 這 新冠肺炎 遮爾 嚴重 ， 世界 各國 攏咧 交換 經驗 ， 但是 咱 臺灣 仝款 ， 嘛是 袂當 參與 。
＊ 根據 「 一个 中國 原則 」 ， 無愛 予 臺灣 參與 專家 論壇
因為 這个 肺炎 ， 本來 是 W . H . O . 臨時 欲來 辦 一个 專家 論壇 ，
咱 臺灣 仝款 是 袂當 來 加入 。 但是 咱 臺灣 明明 就是 佇 中國 邊仔 ，
遮爾仔 重要 的 位 ， 竟然 無法度 參加 。
＊ 國際 聲援 ： 日本 安 倍 首相 、 W . H . O . 執 委 會 美 、 加 等 會員 國
國際 逐家 攏來 共 咱 聲援 ， 包括 日本 首相 ， W . H . O . 執行 委員會 ，
美國 、 加拿大 這寡 會員 國 ， 攏共 同 講 袂使 ， 咱 一定愛 予 臺灣 參與 。
＊ 上尾 佇 線頂 參與 專家 論壇
尾仔 ， 咱 會當 線頂 來 參加 專家 論壇
＊ 對 臺灣人民 無公平 ， 嘛是 全世界 的 損失 佮 防疫 空縫
想想咧 ， 這 敢有 公平 ？ 全世界 所有 的 國家 ， 逐家 攏咧 討論 的 代誌 ，
咱 臺灣 去 夆 排除 佇 外口 ， 對 咱 臺灣 的 人民 是非 常 無公平 的 代誌 。
除了 對 咱 臺灣 的 權益 ， 咱 公共衛生 的 權益 ， 有 受著 影響 以外 ， 因為
咱 臺灣 這馬 防疫 ， 做了 非常 好 ， 對 全世界 來講 ， 是 全世界 的 損失 。
也會 使 講是 防疫 的 空縫 。
＊ 全民 愛 共同 解決 關鍵 阻礙
咱 做 一个 臺灣人 ， 除了 受氣 以外 ， 咱 愛 來 共同 思考 一下 ，
阻擋 咱的 關鍵 ， 到底 是 啥物 ， 咱 愛 來 想辦法 解決 ，
就是 這个 「 一个 中國 原則 」 。
咱 是 臺灣 ， 彼 確實 是 一个 中國 ， 所以 咱 知影 佇 憲法 等等 ，
世界 是按怎 看 咱 臺灣 的 ， 這个 問題 一定愛 解決 的 ， 抑無 ，
一直 按呢 落去 ， 對 咱 臺灣 ， 對 世界 攏是 無好 的 代誌 。

◎ 語詞 ：
． 干涉 kan-sia̍p ： 主要 是 音 的 問題 。
毋過 若 後壁 有 字 的 時 ， 彼个 「 涉 sia̍p 」 愛 變 低 ， 干涉 啥物人 。
例 ： 你 毋通 干涉 我的 感情 。
． 干 預 kan-ī / ū ： ↑ 差不多 意思 。
若欲 比 這兩个 詞 來講 ， 可能 「 干涉 」 較 口語 化 ， 「 干 預 」 譬如 講 新聞 頂懸 ，
較 書面語 ， 用 「 干涉 」 較 聽有 ， 較 口語 。
嘛會當 講 閣較 口語 、 白話 ， 就 講 「 插手 tshap-tshiú 」 ，
例 ： 你 毋通 共我 「 插手 」 喔 ！
． 爆發 po̍k-huat ： 嘛是 讀音 的 問題 。
「 干涉 kan-sia̍p 」 佮 「 爆發 po̍k-huat 」 ， 這種 字 咱 愛 注意 的 是 ，
後壁 有 字 的時陣 ， 「 涉 sia̍p 」 是 變 低 ， 「 發 huat 」 是 變 懸 ，
因為 𪜶的 調 無仝 ， 咱 看 羅馬字 就 知影 矣 。
爆 「 發 huat 」 疫情 ， 發 是 第 4 調 ， 後壁 有 字 ， 愛 變 第 8 調 。
． 迸 piàng ： 「 爆發 」 的 另外 一種 講法 ， 足 口語 的 「 迸 piàng 」 。
例 ： 哇 ~ 這件代誌 「 迸 piàng 」 出來 矣 ！
可能 逐家 想講 是 「 煏 piak 」 ， 「 煏 」 嘛是 會使 。
迸 piàng ， 較有 狀 聲 詞 的 感覺 ， 主要 毋但是 干焦 這个 用法 爾 。
除了 佮 「 爆發 」 仝 意思 ， 猶閣有 足 口語 的 ， 進前 捌 聽人講 ，
例 ： 我迸 矣 ， 迸 矣 。 意思 是 「 我 慘 矣 ， 慘 矣 ， 害矣 ， 害矣 。 」
． 聲援 siann-uān ： 這 是 讀音 的 問題 。
聲 siann ， 有人 讀 文言 音 「 聲 sing 」 。 這馬 逐家 較 慣勢 白話音 。
援 uān ， 漢字 本身 是 第 7 調 。
聲援 啥物人 ， 聲援 你 ， 聲援 伊 ， 「 援 uān 」 愛 變調 。
． 相伨 sio-thīn ： 「 聲援 」 的 另外 一个 講法 ， 足 口語 的 「 相伨 」 。
例 ： 咱 來 相伨 。
相伨 sio-thīn ， 逐家 較 𠢕 講 ， 聲援 siann-uān ， 逐家 較 袂記得 。
． 空縫 khang-phāng ： 本來 意思 ， 「 空 」 、 「 縫 」 、 「 空隙 」 仝 意思 。
佇 遮 用 的意思 ， 是 「 有 啥物 無注意著 、 落勾 的 彼个 狀況 」 。
． 防 堵 hông-tóo ： 一个 是講 讀音 ， 一个 是講 過去 的 辭典 有 收 這个 詞 ，
是 用佇咧 講 「 邊 防 」 ， 防 堵 兵 ， 意思 就是 咧 做 邊 防 的 兵 。
佮 咱 這馬 的 用法 無啥 仝款 ， 毋過 其實 有 相關 ， 就是 共 閘 起來 ，
「 邊 防 」 就是 予人 莫 來 侵入 ， 佮 疫情 嘛是 會當 提來 用 。
． 準講 tsún-kóng 按怎 ： 假設 ( ká-siat ) 啥物 情形 。
準講 你 明仔載 欲 去 ， 伊 嘛 講 欲 綴 。

三 、 看戲 齣 ( hì-tshut ) 講臺 語
◎ 害 阮 按呢 那 看 電視 ，
Hāi guán / gún án-ne / ni ná khuànn tiān-sī ,
手 無通 好 振動 ， 癢 甲 / 擽 甲 。
tshiú bô-thang-hó tín-tāng , tsiūnn ka̍h / ngiau ka̍h .
﹡ 癢 tsiūnn ： 是 予 蠓仔 咬著 ， 才會 癢 甲 。 足 具體 ，
啥物 蟲 咬 ， 皮膚 按怎 ， 彼 才會 「 癢 tsiūnn 」 。
擽 ngiau ： 心理上 較 抽象 ， 足 擽 的 ， 嘛 毋知 佗位 咧 癢 。 較 心 理性 的 。
用 兩个 對照 ， 有寡 人 「 癢 」 佮 「 擽 」 會 花 去 ， 兩个 無仝款 。
佇 這个 戲劇 的 狀況 ( tsōng-hóng ) ， 照講 是 「 擽 ngiau 」 較 合 ，
因為 是 咧 講 「 啊 都 無通 好 做 ， 想欲 做 。 」 按呢 。 擽 ngiau 按呢 寫 。
註 ： 會當 參考 2018 . 10 . 04 《 臺語 講 世事 》 ： 電動 競技 3 ： 47
． 癢 tsiūnn ： 一噗 就會 癢 ， 癢 就去 抓 ( jiàu ) ， 會 解決 的 叫做 → 癢 。
． 擽 ngiau ： 癢 想欲 抓 ， 袂當 解決 的 叫做 → 擽 。 像講 心肝頭擽擽 ， 嚨喉 擽擽 。
． 華語 無 分 ， 攏是 『 癢 』 。

◎ 人 是 咧 認真 咧 做穡 頭 。
Lâng sī leh jīn-tsin leh tsò / tsuè-sit-thâu .
． 穡頭 sit-thâu ： 過去 農村 咧 做 種作 ( tsìng-tsoh ) 的 工課 ，
但是 這馬 的 時代 ， 所有 的 工課 、 工作 ， 攏會 當 講 「 穡頭 」 。

2020 . 03 . 12 《 臺語 講 世事 》 ： 個人 防疫
． 十全 tsa̍p-tsn̂g
． 加圇 ka-nn̂g
． 加圇 食 ka-nn̂g-tsia̍h
． 加圇 錢 ka-nn̂g-tsînn
． 伊 真 加圇 ka-nn̂g
． 洗手 七字 訣 ( kuat ) ： 面 、 盤 、 叉 、 研 、 大 、 徛 、 節 。
★ 大 tuā → 大頭拇 tuā-thâu-bú ， 慧 盈 老師 ： 大拇公 ， 《 教典 》 無 收 。
． 透仔 thàu-á
． 瀾鬚 nuā-tshiu ： 這 兩 字 哪會 遮 古錐 ， 會 予人 想著 彼个 形 ， 誠好 笑 。
． 接觸 tsiap-tshiok 　 （ Ｏ ） ， 俗 唸 作 tsiap-sio̍k 　 （ Ｘ ）
． 焦洗手 ta-sé / sué-tshiú 　 （ Ｏ ） ， 毋是 「 乾 kuann 」 洗手 。
＊ 用 雪文 較贏 用 酒精
． 手節 tshiú-tsat = 手腕 tshiú-uánn

提醒 逐家 ， 個人的 防疫 ， 愛做 啥物代誌 。
洗手 的時陣 ， 愛 那 唱 《 生日快樂 歌 》 ， 閣愛 唱 3 遍 ， 愛 洗 有夠 久 ，
愛 洗 一分鐘 ， 毋通 烏白 沐 一下 。
一 、 看 新聞 講臺 語 ： 掛喙罨 ， 捷 洗手 ， 防疫 做 予 齊
◎ 翻譯
華語 ： 要 唱 好 唱 滿 3 遍 ， 洗手 細節 也 要 顧 到 。
臺語 ： 唱 予 十全 ， 洗 予 加圇 。
Tshiùnn hōo tsa̍p-tsn̂g , sé / sué hōo ka-nn̂g .
﹡ 咱 有 兩个 詞 攏咧 講 「 完全 」 、 「 全體 」 ， 抑是 「 攏總 」 的意思 。
． 十全 si̍p-tsuân ： 「 十全 」 大 補湯 ， 彼是 文言 音 。
． 十全 tsa̍p-tsn̂g ： 佇 這種 意思 來講 ， 咱 是講 「 十全 tsa̍p-tsn̂g 」 。
這个 詞 咱 普通時 嘛 定定 會當 用 ， 只要 欲 表示 足 完整 、 足 完全 。
例 ： 你 愛 唱 予 十全 。
你 這 物件 愛 攢 ( tshuân ) 予 十全 。
． 加圇 ka-nn̂g ： 佮 十全 ( tsa̍p-tsn̂g ) 仝款 意思 ， 另外 一種 講法 。
． 加圇 食 ka-nn̂g-tsia̍h ：
例 ： 這隻 雞 愛 加圇 食 。
意思 是 雞頭 、 雞尾 椎 ， 啥物 部位 攏總 共 利用 ， 攏愛 共 食食咧 。
． 加圇 錢 ka-nn̂g-tsînn ：
例 ： 我 所有 的 錢 是 偌濟 ， 我 加圇 錢 就 幾百箍 爾 。 就是 所有 的 。
例 ： 我 這馬 足 散 ( sàn ) 的 ， 加圇 錢 干焦 五箍 。
． 伊 真 加圇 ： 佮 頭先 講的 「 完整 」 意思 無仝 ， 這馬 較 罕得 聽人講 。
毋過 辭典 有 收 ， 是 「 足 孤僻 ， 較 無愛 佮 人 做伙 」 的意思 。
例 ： 伊 真 加圇 ， 攏 無欲 佮 咱 講話 。

華語 ： 洗手 的 細節 要 顧 到
臺語 ： 洗手 細節 顧 齊著
Sé / sué-tshiú sè / suè-tsiat kòo tsiâu-tio̍h .
． 齊著 tsiâu-tio̍h ： 就是 「 齊 tsiâu 」 的意思 ， 加一 个 著 ， 臺語 的 用法 。
． 定著 tiānn-tio̍h ： 彼个 狀態 真 定 ( tiānn ) 的意思 。

臺語 ： 洗手 七字 訣 ( kuat ) ： 這 佮 華語 的 無仝 。
Sé / sué-tshiú tshit jī kuat :
面 、 盤 、 叉 、 研 、 大 、 徛 、 節 。
bīn , puânn , tshe , gíng , tuā , khiā , tsat .
﹡ 連 ( liâm ) 做伙 讀 ， 頭前 著 變調 。
﹡ 中央 防疫 中心 先 出 華語 版 的 ， 咱 家己 出臺 語 版 ， 民間 就按呢 對應 。
． 面 bīn ， 是 「 手面 tshiú-bīn 」 ， 毋是 講 咱的 「 面 」 ， 『 手掌 』 。
． 盤 puânn ， 就是 「 手盤 tshiú-puânn 」 ， 『 手 背 』 。
． 叉 tshe ， 是 指頭仔 交叉 ( tsíng-thâu-á kau-tshe ) ， 空縫 愛 浞浞咧 。
． 研 gíng ， 是 關節 的 所在 ， 指頭仔 尾溜 ( bué / bé-liu ) 佮 指頭仔 規 枝 ，
共 研 研 咧 ， 攏愛 注重 清潔 。 註 ： 《 教典 》 研 ： 磨 。
． 大 tuā → 大頭拇 tuā-thâu-bú ： ( 慧 盈 老師 ： 大拇公 ， 《 教典 》 無 收 。 )
愛 注重 虎口 也好 ， 大頭拇 規 枝 也好 ， 攏愛 注重 ， 洗 予 清氣 。
． 徛 khiā ， 指頭仔 徛咧 ， 因為 尾溜 、 指甲 縫 ， 嘛是 愛 注重 ，
愛清氣 ， 愛 共 浞 ( tshio̍k ) 。
． 節 tsat ， 就是 「 手節 tshiú-tsat 」 ， 『 手腕 』 ， 這个 部份 嘛愛 注意 ，
有的 人 較 無咧 洗 遮 。
﹡ 面 bīn 、 盤 puânn 、 叉 tshe 、 研 gíng 、 大 tuā 、 徛 khiā 、 節 tsat 。
分開 七字 的 唸法 。
連 ( liâm ) 做伙 讀 較 親像 唱歌 ， 嘛是 愛 斷 句 ： 面 盤 # 、 叉 研 # 、 大 徛 節 # 。
逐家 愛 會記得 ， 洗手 的 時 ， 愛 那 唸 ， 那 洗 ， 那 唱 《 生日快樂 》 歌 。

華語 ： 酒精 的 濃度 要 達到 75 % ， 才能 有效 達到 消除 病菌 的 作用 。
臺語 ： ( 酒精 的 ) 厚度 愛 有 75 % ，
( Tsiú-tsing ê ) kāu-tōo ài ū tshit-tsa̍p gōo pha ,
才有 消毒 殺菌 的 效果 。
tsiah ū siau-to̍k sat-khún ê hāu-kó .
﹡ 酒 tsiú ， 咱 攏 講 幾 ％ 、 幾 ％ 的 厚度 ( kāu-tōo ) ， 偌 厚 ( guā-kāu ) 。
例 ： 你 是 啉 厚酒 ？ 抑是 啉 bih-luh ( ビ ー ル ) ？
這 厚酒 ( kāu-tsiú ) ， 就是 伊 的 厚度 偌 厚 ？
酒精 的 『 濃度 』 ， 咱 會當 用 「 厚度 」 來講 。
註 ： 會當 參考 2017 . 12 . 14 《 臺語 講 世事 》 臺灣 的 空 污 問題 ：
． 厚 kāu v . s . 濟 tsē / tsuē
． 消毒 殺菌 siau-to̍k sat-khún ： 「 消毒 siau-to̍k 」 可能 逐家 較 知 ，
殺菌 sat-khún ， 彼个 「 細菌 sè / suè-khún 」 的 「 菌 khún 」 。
逐家 較 袂曉 讀 ， 所以 提醒 一下 。

華語 ： 可以 使用 稀 釋 的 漂白水
臺語 ： 會使 共 漂白水 透 予 薄
Ē-sái kā phiò-pe̍h-tsuí thàu hōo po̍h .
． 透 thàu ： 佇 咱 臺語 內面 ， 有 足濟 用法 。
佇 這个 例 ， 是講 共伊 摻 ( tsham ) 水 ， 予 伊 的 厚度 變 低 ， 變 較 薄 。
例 ： 這 燒水 透 一寡 冷水 ， 抑無 ， 袂 啉 咧 。
例 ： 這條 路 透 車頭 。 透 → 通 去到 tueh ( 佗位 ) 。 這 是 一種 用法 。
． 透雨 thàu-hōo ： 佇 落雨 的 狀況 ( tsōng-hóng ) 下 ， 我 去 做 啥物代誌 。
． 透暝 thàu-mê / mî ： 規暝 攏 按怎 。
例 ： 透暝無睏 。
透暝 咧 趕工 課 。
． 透仔 thàu-á ： 這 較 罕得 人講 ， 以早 有人 咧 講 ， 算 某 一種 抓耙仔 、 抑是 報馬仔 彼種 的 。
． 薰吹 透 hun-tshue / tshe-thàu ： 通 「 薰吹 」 的 物件 ， 是 一个 家私 。

二 、 講予 你 知 ： 個人 防疫
這馬 全世界 ， 攏咧 關心 這个 「 武漢肺炎 」 。
逐家 攏知影 ， 咱 臺灣 就是 愛 按照 「 中央 疫情 指揮 中心 」 的 指示 ， 做 一寡 疫情 防治 。 但是 ， 上蓋 重要 的 是 咱 個人的 防疫 ， 一定愛 毋驚 麻煩 ， 愛 共 做 予 好勢 。
個人的 防疫 到底 愛做 啥物代誌 ？
◎ 病毒 按怎 傳播
咱 逐家 毋通 綴咧 足驚 惶 的 ， 咱 愛 知影 原理 到底 是按怎 來 的 ， 病毒 到底 按怎 來 傳播 ， 這 是 重點 的 重點 。
＊ 對 鼻目喙 入來 嚨喉空 、 肺管
這个 病毒 是 對 佗位 入來 咱的 身軀 的 ？ 是 對 咱的 鼻 、 目 、 喙 ， 入來 嚨喉空 、 肺管 ，
來 造成 感染 ， 所以 咱 做 個人 防疫 的 目的 ， 就是 愛 共 這件代誌 阻擋 起來 。
咱 來看 啥物款 的 情形 ， 會 造成 這款的 問題 。 伊 有 兩種 的 傳播 方式 ：
＊ 傳播 原因
． 瀾鬚 傳播 ： 瀾鬚 直接 去 予 別人 的 瀾鬚 噴著 ， 抑是 去 沐著 。
針對 這个 予人 噴著 的 情形 ， 咱 愛 掛喙罨 ， 就是 咧 防 這个 物件 。
． 接觸 傳播 ： 咱的 手 ， 去 沐著 有病 毒 的 瀾鬚 了後 ， 咱 閣 烏白 摸 ， 摸 咱的 鼻 、 喙 、 目睭 ，
摸 面 了後 ， 就會 造成 感染 。
欲來 防治 這个 部份 ， 咱 著愛 捷 洗手 。
＊ 防治 方式 ： 掛喙罨 、 捷 洗手 ， 這 是 上基本 的 ， 相信 逐家 攏知影 。

◎ 捷 洗手
＊ 摸著 比 予人 噴著 的 機率 較懸
專家 攏共 逐家 講 ， 雖然 逐家 這馬 攏 非常 在意 ( tsāi-ì ) 喙罨 買 有著 無 ，
但是 閣較 重要 的 是 愛 捷 洗手 。
用 想 的 就 知影 ， 因為 瀾鬚 有重 量 ， 袂得 咧 空氣 當中 飛來飛去 ， 所以 有 一个 距離 了後 ，
就會 落 咧 塗跤 ， 抑是 落 咧 啥物 所在 ， 除非 是 誠 近 距離 ， 若無 ， 你 去 夆 噴著 的 ，
比 你 去 摸著 的 機率 較低 ，
摸著 比 予人 噴著 的 機率 較懸 。 所以才 講 捷 洗手 ， 才是 閣較 重要 的 。
＊ 食物件 進前 ， 用 便所 了後 ， 嗽 、 擤鼻 ， 去 病院 ， 出外 轉來
啥物時陣 愛 洗手 ？ 遮 有 幾个仔 原則 ， 就是 ：
食物件 進前 ， 去 便所 了後 ， 你 有 呿呿嗽 、 擤鼻 ， 抑是 去 病院 ， 出去 外口 轉來 等等 ，
攏愛 來洗 手 ， 當然 洗 愈濟愈好 。
＊ 「 面 、 盤 、 叉 、 研 、 大 、 徛 、 節 」 一分鐘 。
咱 洗手 嘛有 一个 規則 ， 遮 有 幾个仔 口訣 。
． 面 bīn ， 是 「 手面 tshiú-bīn 」 愛 洗洗咧 。
． 盤 puânn ， 就是 「 手盤 tshiú-puânn 」 嘛愛 洗洗咧 。
． 叉 tshe ， ( 共 指頭仔 ) 叉 開 ， 共你 指頭仔 中間 的 空縫 ， 嘛愛 洗洗咧 。
． 研 gíng ， 是 愛用 你的 關節 遮 ， 佇 手面 研 研 咧 ， 共 洗 予 清氣 。
． 大 tuā ， 佇 你的 大頭拇 仔 遮 ， 嘛 攏愛 洗 予 清氣 。
． 徛 khiā ， 手指頭仔 尾 的 所在 ， 嘛愛 佇 手面 頂懸 ， 共伊 研 研 咧 。
． 節 tsat ， 就是 「 手節 tshiú-tsat 」 ， 攏愛 洗 予 清氣 。
愛 洗 一分鐘 ， 洗手 的時陣 愛 按呢 。
＊ 用 雪文 較贏 用 酒精
咱 這馬 出去 外口 ， 攏會 用著 → 焦洗手 ta-sé / sué-tshiú ， 就是 用 酒精 。
焦洗手 當然 嘛會使 ， 因為 酒精 會 共 病毒 刣 予 死 ， 但是 閣較 有效 、
閣較 重要 ， 因為 咱 是 欲 洗 瀾鬚 ， 所以 用 雪文 來洗 ， 較贏 用 酒精 。
這个 觀念 ， 逐家 一定愛 有 。

◎ 掛喙罨
＊ 外科 喙罨 就有 夠 ， 嗽 、 拍咳啾 愛 掛 罨
喙罨 足濟 種 ， 只要 外科 喙罨 就有 夠 ， 毋免 掛 予 你 喘氣 困難 的 彼種 。
＊ 目的 是 欲 閘 瀾鬚
咱 普通時 有 喙罨 當然 共 掛起來 ， 但是 無 喙罨 的時陣 ， 你 若有 嗽 、
拍咳啾 ， 嘛愛 緊 共 遮 咧 ， 千萬 毋通 講 「 無 喙罨 就 完全 袂當 防治 」
只要 共你 的 瀾鬚 閘 ( tsa̍h ) 起來 ， 這 攏是 有效 的 。
＊ 官方 宣導 當時 ( tang-sî ) 愛 掛喙罨 ：
去 病院 、 本人 發燒 、 呼吸道 有病 症 ， 抑是 免疫力 䆀 ，
無通 風 的 空間 內面 ， 長時間 近 距離 接近 人 ， 這 攏是 愛 掛喙罨 。
＊ 根據 疫情 做 調整
當然 這 是 目前 ， 咱 愛 隨 疫情 ， 聽 中央 疫情 指揮 中心 指示 ， 做 調整 。

◎ 喙罨 清潔 ( tshing-kiat )
當然 咱 希望 喙罨 數量 絕對 攏有 夠 ， 因為 喙罨 上好 毋通 一直 重複 使用 。
萬不二 ， 喙罨 若是 無夠 ， 喙罨 欲按怎 來 做 清潔 ？
＊ 纖維 ( tshiam-î / uî ) 佮 靜電 ( tsīng-tiān )
喙罨 會 有效 ， 原理 是 因為 喙罨 內面 ， 纖維 佮 靜電 兩个 部份 來 影響 。
＊ 56 度 20 分鐘 / 酒精 ， 會當 刣死 病毒
有的 人講 喙罨 共 提去 創 予 燒 ， 因為 病毒 56 度 ， 你 共 燒 20 分鐘 ， 病毒 就會 死去 ， 這 是無 毋著 。
＊ 咧 餾 咧 熱 的 時 ， 毋通 破壞 纖維
這个 部份 一定愛 注意 ， 咧 共 創 予 燒 的時陣 ， 毋通 破壞 伊 的 纖維 。
＊ 酒精 會 予 靜電 暫時 失效 ， 毋過 會當 清潔
有人 講 用 酒精 來 共 消毒 ， 敢會 使 ？ 酒精 會當 共 病毒 刣死 ， 無毋著 ，
嘛有 人講 酒精 可能 會 影響 喙罨 內面 的 靜電 ， 按呢 是 欲按怎 ？
酒精 干焦會 予 靜 暫時 失效 ， 但是 酒精 確實 會當 提來 做 清潔 佮 消毒 。
＊ 上好 是數 量 有夠 ， 毋通 重複 用
這个 部份 提供 予 逐家 來 思考 ， 咱 就是 愛 捷 洗手 ， 掛喙罨 ，
希望 喙罨 的 數量 有夠 ， 上好 是毋 通 一直 重複 使用 。

◎ 語詞 ：
． 鼻目喙 phīnn-ba̍k-tshuì ： 一般來講 ， 咱 攏 講 毋通 去 摸 目睭 、 鼻仔 、 喙 ， 按呢 分開 講 。
但是 有 另外 一个 詞 就是 叫做 「 鼻目喙 」 ， 其實 講起來 是 「 五官 ( ngóo-kuan ) 」 ，
抑是 「 面容 」 的意思 。
這馬 咱 雖然 攏 講 「 毋通 烏白 去 摸 你的 鼻目喙 。 」 ， 咱 是講
「 毋通 去 摸 你的 鼻仔 、 目睭 佮喙 。 」 ， 分開 三个 部位 講 。
但是 以前 講 「 鼻目喙 」 ， 是 外口 看起來 的 五官 ， 抑是 面容 。
． 肺管 hì-kńg ： 本來 是 誠 普通 的 詞 ， 毋過 敢若 愈來愈 濟人 袂曉 講 。
． 手節 tshiú-tsat = 手腕 tshiú-uánn 。
． 瀾鬚 nuā-tshiu ： 這个 詞 誠 趣味 ， 有的 人 可能 會 感覺 講 就是 喙瀾 。
有 小可 無仝 ， 伊 的意思 是 （ 喙瀾 ） 噴出來 足 幼 的 ， 敢若 鬚 。
喙瀾 有 可能 是 一 糊 ( kôo ) 的 ， 這馬 講的 是 一絲 一絲 的 ，
按呢 較 親像 喙鬚 ( tshuì-tshiu ) 的 感覺 ， 較 幼 ， 無一定 看有 。
． 沐 bak ： 可能 有人 會 講 「 莫 摸 」 ， 但是 這个 「 沐 」 意思 閣較 無仝 。
就是 你 有 磕著 ( kha̍p – tio̍h ) 、 接觸著 ( tsiap-tshiok – tio̍h ) ，
不管 你 是毋是 用 摸 的 ， 彼 就是 「 沐 bak 」 。
例 ： 啊 ！ 去 沐 著手 矣 。
你 毋是 刁故意 ( tiau-kòo-ì ) 的 ， 無細膩 創 一下 ， 去 沐著 手 。
「 沐 bak 」 這字 嘛 足 臺 語氣 的 。
． 喙罨 tshuì-am / om ： 有 腔口 差 ， 有人 講 「 喙罨 tshuì-om 」 。
這 嘛 算 較 新的 詞 。
以前 的 人 ， 喙罨 這个 詞 是 有的 ， 但是 攏是 狗 佮 牛 咧 掛 的 物件 。
「 牛喙罨 gû-tshuì-am 」 、 「 馬仔 喙罨 」 彼類 的 。
． 浞 tshio̍k ： 「 浞浞咧 」 彼个 動作 ， 衫 、 紙 攏會 使用 「 浞 」 。 漢字 按呢 寫 。
註 ： 《 教典 》 浞 tshio̍k ： 『 將 物品 在水 中 稍 微 搓 揉 、 攪 動 。 』
臺語 試 翻譯 ： 共 物件 佇 水裡 小可 揉 撋 、 抐 振動 。
． 擤鼻 tshìng / tshǹg-phīnn ： 腔口 差 ， 攏有 人講 。 漢字 按呢 寫 。
． 雪文 sap-bûn ／ 茶箍 tê-khoo ： 有人 講 這 兩項 無仝 。
． 雪文 sap-bûn ： 外來語 來 的 。
． 茶箍 tê-khoo ： 有人 講是 茶 籽 粕 ， 可能 原料 無啥 仝 。
． 拍咳啾 phah-kha / ka-shiùnn
． 嗽 sàu ： 有人 講 「 咳嗽 ka-sàu 」 ， 或者是 「 歁 嗽 khām-sàu 」 。

三 、 看戲 齣 ( hì-tshut ) 講臺 語
◎ 欲 學人 去 做 落翼仔 毋 ？
Beh o̍h lâng khì tsò / tsuè làu-si̍t-á m̄ ?
． 落翼仔 làu-si̍t-á ： 原本 伊 兩種 意思 ，
頭先 「 落 翼 」 是講 鳥仔 的 翼股 ( si̍t-kóo ) 斷去 ， 著傷 ( tio̍h-siong ） 。
落尾 ， 變做 「 偷走 厝的 少年 查某囡仔 」 ， 一定愛 是 查某囡仔 。
以早 的 環境 ， 偷走 厝的 ， 可能 足濟 攏 去 做 非法 的 性 交易 工課 ，
所以 變做 講 所謂 的 彼款 性交 易 工作者 ， 嘛 變做 叫做 落翼仔 。
這馬 可能 嘛是 有一寡 離開 厝的 ， 偷走 厝的 查某囡仔 ， 無一定 有 做 這種 工課 。
但是 以前 就是 攏 按呢 講 。
． 毋 m̄ ： 啥物 啥物 「 毋 ？ 」 ， 應該 是 對 啥物 啥物 「 是毋 ？ 」 來 的 。
啥物 啥物 「 是毋 ？ 」 的 「 毋 」 ， 是 輕聲 ，
啥物 啥物 「 毋 ？ 」 的 「 毋 」 ， 原 調 上尾 字 m̄ ， 第 7 調 。
足 臺語 氣 的 講法 。

◎ 無 彼个 尻川 ， 就 莫 食 彼个 瀉藥 。
Bô hit ê kha-tshng , tō mài tsia̍h hit ê sià-io̍h .
﹡ 這 算 俗語 。 無 彼个 才調 ， 就 莫 做的 意思 。
． 尻川 kha-tshng ： 介紹 「 尻川 」 予 逐家 熟似 ， 是 這 兩 字 ， 按呢 寫 。

2020 . 03 . 19 《 臺語 講 世事 》 ： 行動 支付
． 捾 袋 kuānn-tē
． 荷包 hâ-pau ： 「 hâ 」 是 啥物貨 ？ 是毋是 動作 ？
． sa-bì-suh / sù
． pha̋-siàn-tòo
． 『 現金 回饋 』 ： 錢額 相送 。
＊ 錢 大百 ， 人 落肉 。 Tsînn tuā pah , lâng lo̍h bah .
． 散工 suánn-kang vs . 散工 suànn-kang
． 觱 卡 pi-khah 、 扌 回卡 huê-khah
． 斟茶 thîn tê ： 這馬 逐家 攏 用 「 倒 tò 」 的 。 「 斟茶 」 較 文雅 。

這馬 真濟 人 買物件 ， 毋免 提錢 ， 攏 用 「 啥物 pay 」 ， 直接 來 pay 。
這馬 上新 的 ， 就是 手機仔 提出來 pay ， 就是 行動 支付 ， 用 手機仔 就會當 買 咖啡 。 佮 信用卡 到底 有 啥物 無仝 ？
一 、 看 新聞 講臺 語 ： 行動 支付 真 利便 ， 少年人 佮意 用
◎ 翻譯
華語 ： 上班族 外 帶 咖啡 。
臺語 ： 赴 上班 ， 咖啡 捾 走 。
Hù siōng-pan , ka-pi kuānn tsáu .
． 『 外 帶 』 ： 「 欲 包 beh pau 」 、 「 紮 走 tsah tsáu 」 。
因為 一般 飲料 ， 逐家 時行 用 飲料 袋仔 「 捾 袋 kuānn-tē 」 ，
有 一个 「 耳 hīnn / hī 」 通 捾 ， 所以 咱 講 「 捾 走 kuānn tsáu 」 ， 用 「 捾 kuānn 」 的 。
． 『 外 帶 』 的 統 稱 ， 「 欲 包 beh pau 」 、 「 欲 紮 走 beh tsah tsáu 」 。
例 ： 兩粒 肉圓 欲 包 。 兩粒 肉圓 欲 紮 走 。

華語 ： 懶 得 掏 錢包 ， 找 零 錢 。
臺語 ： 貧惰 對 荷包 撏錢 。
Pîn / pûn / pân-tuānn tuì hâ-pau jîm / lîm tsînn .
． 貧惰 pîn / pûn / pân / pān-tuānn ： 有 腔口 差 。
． 荷包 hâ-pau ： 「 hâ 」 是 啥物貨 ？ 是毋是 動作 ？ 縖 皮帶 的 「 縖 hâ 」 ？
仝 彼个 音 ， 是 『 荷包 』 ， 咱 白話 講 「 荷包 hâ-pau 」 。
有人 講 「 皮包仔 phuê / phê-pau-á 」 ， 有 其 它 無仝 講法 ，
這 是 過去 有 捌 按呢 講 ， 嘛是 會當 共 逐家 紹介 ， 動作 愛 注意 。
註 ： 《 教典 》 ： 『 錢包 』 。
． 撏 jîm / lîm ： 袋仔 、 包仔 較有 深度 ， 小可 深度 ， 共 提出來 的意思 。
例 ： 你 對 你的 橐袋仔 、 褲袋仔 ， 撏 一寡 銅 kòng 出來 。
撏 jîm / lîm ， 就是 這字 ， 嘛有 腔口 差 。

華語 ： 行動 支付 『 有 紅利 點數 』 。
臺語 ： 有 sa-bì-suh / sù 的 點數 。
Ū sa-bì-suh / sù ê tiám-sòo .
﹡ 會當 用 sa-bì-suh / sù 的 講法 ， 有 可能 送 的 ， 予 你 後擺 較 俗 彼類 的 。
「 紅利 âng-lī 」 這馬 嘛是 有人 綴 華語 ， 直接 用 臺 語音 讀 。

華語 ： 要 祭 出 最高 20 % 的 現金 回饋
臺語 ： 予 你 上濟 20 % 的 錢額 相送
Hōo lí siōng tsē / tsuē jī-tsa̍p pha ê tsînn-gia̍h sio-sàng .
． 『 現金 回饋 』 ： 錢額 相送 ， 欲 送 你 錢 就著 矣 。
． 20 % ∥ jī-tsa̍p pha ： pha 是 簡化 的 講法 ， 以早 講 較 完整 pha̋-siàn-tòo 。
這馬 攏 講 「 pha 」 爾 。
． 錢額 tsînn-gia̍h ： 金錢 的 數額 ( siàu-gia̍h ) ， 彼个 數目 ( sòo-bo̍k ) 是按怎 。
這馬 咱 定定 聽著 廣告 ， 『 現金 回饋 』 這 四字 ， 這 足 現代 ， 定定 咧 講的 ，
咱 臺語 嘛愛 共 翻 予 著 ， 咱 按呢 講 「 錢額 相送 」 。
咱的 頭家 會記得 喔 ， 後擺 欲 講 『 現金 回饋 』 就 講 → 錢額 相送 。 足 臺 語氣 的 。

華語 ： 等 同 打 了 八 折 的 優惠
臺語 ： 袂輸 是 拍 八 折
Bē / Buē-su sī phah peh / pueh tsiat .
． 袂輸 bē / buē-su ： 袂輸 按怎 。
這馬 咱 逐家 攏 干焦 會曉 講 「 等於 tíng-î 」 ， 等於 拍 八 折 。
咱 會當 講 「 袂輸 bē / buē-su 按怎 」 ， 這 足 臺 語氣 的 。
例 ： 你 今仔日 穿 按呢 ， 袂輸 是 欲 去 參加 喜宴 。
袂輸 按怎 按怎 ， 逐家 一定愛 共 抾 轉來 用 。

華語 ： 能否 成為 振興 商圈 的 特效藥 ？
臺語 ： 敢通 成做 街市 再興 的 好藥 ？
Kám thang thiânn-tsò / tsuè ke / kue-tshī tsài-hing ê hó-io̍h .
﹡ 因為 是 疑問 句 ， 所以 是 → 敢 按怎 按怎 ？ ， 足 基本的 ， 咱 定定 咧 講 。 就是 華語 的 「 嗎 」 莫講 。
例 ： 你 敢通 按怎 ？
． 敢通 kám thang ： 無一定 後壁 有 字 ， 有時仔 後壁 無字 嘛會當 。
啥物 狀況 你 看著 ， 講 ： 「 敢通 ( kám thang ) ？ 」
例 ： Ａ ： 這 予 你 食 。
Ｂ ： 敢通 ？
Ａ ： 抑無 我 食 好矣 。
． 『 振興 商圈 』 ： 欲 『 振興 』 可能 這馬 較 無 遐 好勢 ， 可能 生理 無好 ，
咱 講 「 街市 再興 ke / kue-tshī tsài-hing 」 這个 講法 會當 參考 ，
閣 予 「 興 hing 」 起來 。
這馬 當然 嘛有 人 按呢 講 「 商圈 siong-khuan 」 ， 但是 以前 ，
例 ： 這个 街市 誠 鬧熱 。 這 足 臺 語氣 的 。

二 、 講予 你 知 ： 行動 支付
以前 ， 咱 買物件 的時陣 ， 一定 共 咱的 皮包仔 提出來 ， 佇 內面 揣錢 ， 揣 銅 kòng ， 抑是 揣 信用卡 。 但是 這馬 愛 揣 你的 手機仔 ， 緊 共 提出來 。
◎ 行動 支付 是 啥物
＊ 無用 「 現金 、 支票 、 信用卡 」
你 毋免 用 現金 、 支票 、 信用卡 來 買物件 ， 是 用 一種 行動 裝置 來 買 。
＊ 行動 裝置 hîng-tōng tsong-tì ： 手機仔 、 手錶 等
「 行動 裝置 」 是 英文 Mobile device ， 會當 徙來 徙去 的 一款 裝置 。
包括 手機仔 ， 這馬 有的 人 用 手錶仔 ， 這 攏 算是 行動 裝置 一部份 。
＊ 簡訊 ， 透過 網頁 ， app 等
無用 信用卡 、 現金 來 買物件 ， 這款 方式 佇 幾 年 進前 就 已經 開始 ，
一開始 ， 有人 用 簡訊 來 買物件 ， 有的是 用電 腦 透過 網頁 來 買物件 ，
這馬 閣較 濟 是 用 咱 手機仔 內面 的 app 。
app 號做 「 應用程式 ìng-iōng tîng-sik 」 ， 電腦 內面 ， 手機仔 內面 ，
攏會 有 這種 app 應用程式 。
＊ 條 碼 、 QR code 縛 定
咱 若 手機仔 提出來 了後 ， 揣著 咱 欲 用 的 App ， 就 知影 用 條 碼 ，
有 可能 是 QR code ， 就是 一个 四四角角 、 烏色 的 物件 ，
按呢 共 觱 ( pi ) 一下 ， 掃 一下 ， 馬上 就會當 付錢 ， 這 就是 行動 支付 。
為啥物 條 碼 ， 抑是 QR code ， 掃 一下 就會當 付錢 ？
因為 App 已經 佮 你的 信用卡 ， 甚至 會當 連 到 你的 口座 ( kháu-tsō ) ，
這 有 一个 特別 的 名詞 ， 號做 「 縛 定 pa̍k-tiānn 」 ， 已經 縛 定 ，
這 就是 為啥物 咱 會當 用 手機仔 ， 抑是 手錶仔 來 付錢 的 一个 方式 。

◎ 優點
咱 為啥物 欲 按呢 做 ？ 當然 有 伊 的 好處 佇咧 。
＊ 免 找錢 ， 免 紮 遐濟 張 信用卡
咱 買物件 的 時 ， 免 找錢 ， 時間 省 誠濟 ， 免 紮 遐濟 張 信用 卡佇 身軀 ，
你 攏總 共 囥佇 手機仔 內面 就會使 ， 非常 方便 。
＊ 安全 機制 、 交易 愛 認證
咱 用 App 來 付錢 的時陣 ， 伊 有 一个 安全 機制 ， 會當 共 咱 控制 ，
每 一擺 做 交易 的時陣 ， 攏愛 有 一个 認證 ， 所以 是 非常 安全 。
＊ 方便 記錄 ， 了解 消費 習慣
消費者 家己 ， 攏會 當 透過 手機仔 來了 解 ， 你 做 啥物款 的 消費 。
會當 方便 記錄 ， 了解 這個月 開 偌濟 錢 佇 啥物 所在 ， 等等 。
當然 頭家 、 店頭 ， 𪜶 嘛 通 會當 利用 這款 App ， 來了 解 消費者 消費 的 習慣 ，
才來 共 消費者 做 一寡 建議 ， 等等 。
＊ 辨識 系統 減少 受 偷用
對 店頭 來講 ， 閣有 一个 上大的 好處 ， 以前 用 信用卡 ， 抑是 錢 ， 有 可能 去 予人 偷用 ，
這馬 用 App 了後 ， 因為 有 辨識 系統 ， 所以 會 減少 夆 偷用 的 現象 。

◎ 發展 現況 ( hiān-hóng )
＊ 各國 政府 咧 推動 檢討 法規
這馬 看起來 敢若 是 人類 社會 的 趨勢 ， 各國 政府 攏 一直 咧 推動 矣 ，
毋但 硬體 愛 講究 ， 各種 的 法規 嘛愛 講究 ， 各國 政府 攏咧 推動 ，
嘛 咧 檢討 這馬 的 法規 有夠 ， 抑無 夠 。
＊ 臺灣 已經 普及 ， 傳統 市場 嘛 通用
咱 臺灣 這馬 嘛 已經 足 普及 矣 ， 佇 百貨公司 、 大賣場 等等 的 所在 ，
欲 用 行動 支付 ， 攏 非常 簡單 ， 甚至 佇 傳統 市場 ， 這馬 嘛 通用 矣 。
手機仔 提出來 ， 共 觱 ( pi ) 一下 ， 就 通好 付錢 矣 。
＊ 瑞典 對 無 現金 社會 的 檢討
這 真正 敢 遮爾仔 好 ？ 有真濟 國家 開始 檢討 ， 譬如 講 瑞典 ，
瑞典 這个 國家 真 特別 ， 𪜶 這个 行動 支付 ， 是 行甲 足 緊 的 ， 甚至
瑞典人 有的 已經 共 晶片 ， 種 佇咧 身軀 內面 ， 連 手機仔 攏 免 提出來 ，
手 一下 伸出來 ， 都 通 付錢 矣 ， 行 遮爾仔 緊 。
但是 瑞典 這馬 嘛 開始 檢討 ， 這款 無 現金 社會 ， 敢 真正 愛 行 遮爾 緊 ？
＊ 利便 性 、 穩定 性 佮 隱私 ( ún-su ) 問題
這 有 幾个仔 問題 ， 當然 「 無 現金 」 看起來 ， 敢若 誠 利便 ， 無毋著 ，
但是 牽涉著 老大人 ， 抑是 外國 來 的 人 ， 可能 使用 就 無 遐爾 方便 。
講著 「 穩定 性 」 ， 咱 知影 用 機器 ， 萬不二 無 連線 ， 抑是 按怎 ， 突然間 無法度 付錢 。
「 穩定 性 」 這馬 嘛 真 濟人 猶閣咧 討論 。
閣來 ， 「 隱私 」 的 問題 ， 因為 用 App ， 用 行動 支付 付錢 了後 ， 啥物人 付 ， 佇 佗位 付 ，
付 偌濟 錢 ， 攏 看甲 明明 明 ， 這 就是 隱私 的 問題 。

各種 問題 ， 這馬 咱人 類 社會 猶閣咧 討論 當中 ， 咱 臺灣 嘛是 仝款 ， 那 發展 ， 那 檢討 ， 但是 可能 這 會 是 一个 趨勢 ， 未來 ， 你 欲 用 現金 付 ， 用 信用卡 付 嘛是 會使 ， 欲 用 行動 支付 來 付 嘛是 攏會使 。

◎ 語詞 ：
． 荷包 hâ-pau ： 可能 有人 講 荷花 ( hô-hue ) ， 荷蘭 ( Hô-lân ) ，
咱 較 知影 這字 「 荷 hô 」 的 音 ， 伊 有 另外 一个 「 hâ 」 的 音 ，
有的 人講 「 荷包 hâ-pau 」 ， 嘛是 閣較 濟人 講 無仝款 的 講法 。
． 錢袋仔 tsînn-tē-á ： 袋 tē ， 嘛有 人講 → 包 pau ， 錢包仔 tsînn-pau-á 。
． 銀 袋仔 gîn / gûn-tē-á ： 以前 是 囥 金銀財寶 的 袋仔 ，
可能 有 銀票 ( gîn / gûn-phiò ) ， 票包仔 ( phiò-pau-á ) 嘛 捌 有人 講 ，
較 四常 是 聽著 「 皮包仔 phuê / phê-pau-á 」 。
例 ： 你的 皮包仔 佇 遮 。
皮包仔 無一定 是 「 皮 phuê / phê 」 做的 ， 彼是 一个 通稱 。
＊ 錢 類 的 講法 ：
． 大張 的 tuā-tiunn – ê ： 錢 若是 講 一千 箍 的 ， 咱 這馬 攏會 講 「 大張 的 」 。
意思 當然 有 細張 的 ， 這 細張 的 著愛 看時 代 ， 以早 有 5 箍 ， 幾 箍 的 ，
咱 這馬 是 一百 就算 「 細張 的 sè / suè-tiunn — ê 」 ， 　 這 是 相對的 意思 ，
有的 人講 一百 箍 足 大張 的 ， 嘛 袂使講 毋著 。
． 大百 tuā-pah ： 是 咧 講 「 足濟 」 。 所以 咱 會當 講
大百錢 tuā-pah-tsînn ， 意思 就是 足濟 錢 。
例 ： 這間 厝 開 伊 大百錢 。
＊ 俗語 ： 錢 大百 ， 人 落肉 。 Tsînn tuā pah , lâng lo̍h bah .
意思 是 趁 足濟 錢 ， 毋閣 身體 可能 無好 去 ， 用 「 肉 bah 」 去 換 。
「 消瘦落肉 siau-sán-lo̍h-bah 」 的 「 落肉 」 。
＊ 較少 金額 的 ：
． 小票 sió-phiò
． 散票 suánn-phiò ， 毋是 suànn-phiò 。
散工 suánn-kang ： 是 零星工 。
散工 suànn-kang ： 是 做了 矣 ， 工課 做煞 矣 ， 會當 散 ( suànn ) 會 、 會當 四散 。
． 零星的 lân-san – ê ： 可能 有 包含 銀角仔 ， 無一定 是 銀角仔 ， 可能 細張 的 紙票 ，
就是 找 予 開 的 ， 金額 較 細的 。
． 銀角仔 gîn / gûn-kak-á ： 一定 是 銅 kòng 。
＊ 動作 ： 錢 欲按怎 予人
． 納 la̍p ： 納錢 la̍p-tsînn ， 這 不止仔 臺語 口語 化 的 講法 ， 足 臺語 氣 。
例 ： 你 這个 錢 納 抑 未 ？
你 這个 費用 納 抑 未 ？
． 繳 kiáu ： 繳 學費 kiáu-ha̍k-huì 。
． 交 kau
． 付 hù
＊ 使用 「 卡 khah 」 的 動作 ： 因為 咱 一般 華語 是 看著 『 刷 』 ，
有人 講 用 「 鑢 lù 」 的 ， 毋過 「 鑢 lù 」 的 動作 小 可傷 大力 。
是 用 棕鑢仔 ( tsang-lù-á ) 欲 共 鑢 予 歹 按呢 的 感覺 ， 有較 奇怪 。
． 觱 卡 pi-khah ： 大部份 攏有 一个 聲音 ， 予 伊 觱 ( pi ) 一下 。
． 扌 回卡 huê-khah ： 較 輕 咧 ， 予 伊 過 都 好 ， 扌 回 一下 。
這 是 咱 現代 定定 會用 的 一寡 動詞 。

三 、 看戲 齣 ( hì-tshut ) 講臺 語
◎ 你 激 一个 面腔 予 我 看
Lí kik tsi̍t ê bīn-tshiunn hōo guá khuànn
． 激面腔 kik-bīn-tshiunn ： 本來 「 面腔 」 就是 「 看起來 按怎 」 ，
毋過 大部份 咱 會用 佇咧 較 歹看面 ， 抑是 受氣 ， 彼種 較 負面 的 ，
較 無好 看 的 彼款 狀況 ， 就會 講 激 一个 面腔 。
普通時仔 ， 咱 一般來講 ， 面腔 無一定 有好有䆀 。
例 ： 伊 的 面腔 誠好 。 嘛是 會使 按呢 講 。
伊 本來 是 中性 的 ， 毋過 咱的 應用 上 ， 煞 大部份 用 佇 較 負面 的 。
以早 ， 佮 鼻目喙 、 面容 ( bīn-iông ) 是 仝款 的意思 。
激 一个 面腔 ， 就是 歹看面 的意思 。

◎ 我 斟茶 予 你 啉
Guá thîn tê hōo lí lim .
． 斟茶 thîn tê ： 主要 是 欲 共 逐家 強調 「 斟 thîn 」 這个 動作 ，
這馬 逐家 攏 用 「 倒 tò 」 的 ， 用 兩手 「 倒 tò 」 ， 無 就是 倒吊 。
倒 tò ， 是 欲 抨 ( phiann ) 掉 ， 無愛 矣 。
斟茶 較 文雅 ， 「 斟 thîn 」 這字 就是 按呢 寫 。

◎ 平本 都 無夠 。
Phênn / Phînn-pún to bô-kàu .
． 一般 攏會 佮 「 本 」 做伙 ， phînn 本 ， 抑是 phênn 本 。
彼句 口白 「 平本 都 無夠 。 」 ， 攏 囥佇 咧 跋筊 ( pua̍h-kiáu ) 用途 較濟 。
phênn / phînn 本 ， 意思 是 欲 共伊 的 本錢 提轉來 、 贏轉來 。
基本上 攏是 用 佇 跋筊 ， 袂 定定 用著 就著 矣 。
註 ： 《 臺文 華文 線頂 辭典 》 平本 ： 『 回本 、 撈 本 、 翻 本 』 。

2020 . 03 . 26 《 臺語 講 世事 》 ： 植物 肉 （ 人造 肉 、 未來 肉 ）
． 痟貓 siáu-niau vs . 痟 媌 / 猫 siáu-bâ
． 挃 ti̍h / ti̍nnh
． 挑戰 ， 有人 講 ： 挑戰 thiáu-tsiàn ， 有人 講 ： 挑戰 thiau-tsiàn 。
＊ 食著 按怎 ， 動詞 後面 有 「 著 tio̍h 」 ， 愛 讀本 調 。
註 ： 《 教典 》 著 tio̍h ： 6 . 動詞 補 語 ， 後 接 形容 該 動作 的 狀態 描述 。
． 畜牧業 thiok-bo̍k-gia̍p
． 環境 khuân-kíng
． 百 百 X ∥ pah-pah-？
． 茄茉菜 ka-bua̍h-tshài 、 厚茉菜 kāu-bua̍h-tshài 、 牛皮菜 gû-phuê-tshài
． 植物 si̍t-bu̍t 　 （ Ｏ ） ， 俗 唸 作 ti̍t-bu̍t 、 tsi̍t-bu̍t 　 （ Ｘ ）

一 、 看 新聞 講臺 語 ： 電商 賣 「 人造 肉 」 搶 600 億 商機
◎ 翻譯
華語 ： 風 靡 全球 的 植物性 蛋 白人 造 肉
臺語 ： 全世界 咧 痟 植物性 卵白 「 人造 肉 」
Tsuân sè-kài leh siáu si̍t-bu̍t-sìng nn̄g-pe̍h “ jîn-tsō-bah ” .
． 『 風 靡 』 ， 咱 講 「 痟 ( siáu ) 啥 」 就好 矣 。
例 ： 三月 痟 ( siáu ) 媽祖 。
就是 這字 痟 ( siáu ) ， 就是講 足 興 ( hìng ) 的 ， 比 興 的 程度 閣較懸 ，
比 興 閣較 興 ， 所以才 會當 達到 痟的 程度 。
． 痟貓 siáu-niau vs . 痟 媌 / 猫 siáu-bâ ： 這 是 咧 形容 人 。
不管 「 女 字爿 」 、 「 犭 字爿 」 ， 攏是 叫做 「 媌 / 猫 bâ 」 。
例 ： 果子猫 kué / ké-tsí-bâ ， 就是 「 犭 字爿 」 的 。
＊ 貓 niau ， 佮 「 媌 / 猫 bâ 」 有 啥物 差別 ？ 囥咧 人 來講 ， 有 兩種 講法 。
過去 ， 有人 講 「 貓 niau 」 是講 查埔的 ， 「 媌 / 猫 bâ 」 是講 查某的 。
所以 罵 查埔人 足 痟的 ， 會 講 伊 是 「 痟貓 siáu-niau 」 ，
罵 查某人 足 痟的 ， 會 講 伊 是 「 痟 媌 siáu-bâ 」 ，
以早 攏會 感覺 講 「 媌 bâ 」 這字 較 歹聽 ， 較 罵人 的 ， 字 本身 佮意 思 是 咧 講 無好 的 ，
所以 「 女 字爿 」 的 ， 就是 較 無好 的 查某人 ， 但是 就是 有 按呢 的 講法 。
例 ： 彼个 人 敢若 一隻 痟貓 。 應該 是 咧 講 查埔 。
這馬 現代 來講 ， 因為 日本時代 有 「 烏貓姊仔 」 、 「 烏狗兄 」 ，
所以 咱 會 想講 「 貓 應該 是 咧 講 查某 咧 ？ 」 ， 這 應該 有時 代 差 。 但是 以前 就是 按呢 講的 。
例 ： 你的 一个面 若 痟貓 咧 。
這个 詞 嘛 不止仔 古錐 、 趣味 ， 會使 閣 共 提出來 用 。

華語 ： 要 來 挑戰 肉 食 者 的 接受度 。
臺語 ： 挑戰 興食 肉 的 欲挃 無 。
Thiáu / Thiau-tsiàn hìng tsia̍h-bah – ê beh ti̍h / ti̍nnh – bô .
． 挑戰 ， 因為 「 挑 」 有 兩个 音 ， 一个 thiáu ， 一个 thiau 。
有人 講 ： 挑戰 thiáu-tsiàn ， 有人 講 ： 挑戰 thiau-tsiàn ， 攏會使 。
． 興食 肉 hìng tsia̍h-bah ： 誠 有 趣味 食肉 。
興食 肉 ， 聽起來 較 正常 ， 若是 講
痟 食肉 ， 可能 彼 程度 無 肉 （ 食 ） 會 死 ， 愛食 足濟足濟 。
． 挃 ti̍h / ti̍nnh ： 足 口語 化 臺語 的 講法 。 有 腔口 差 ， 無 鼻音 佮 有 鼻音 的 。
例 ： 你 欲挃 毋挃 ( m̄-ti̍h / ti̍nnh ) ？
例 ： 這 你 欲挃 無 ？
例 ： 我 欲挃 彼 ， 欲挃 這項 。
這个 「 挃 ti̍h 」 逐家 敢若 袂曉 用 矣 ， 攏 袂記得 矣 ， 愛 繼續 用 。

華語 ： 它 的 口感 就 像 真 肉 一樣 ， 而且 零 膽固醇 、 無 激素 、 無 抗生素 。
臺語 ： 食著 親像 正 肉 ，
Tsia̍h-tio̍h # tshin-tshiūnn tsiànn-bah ,
煞無 膽固醇 、 hoo-lú-bóng 、 抗生素 。
suah bô tánn-kòo-sûn , hoo-lú-bóng , khòng-sing-sòo .
﹡ 食著 按怎 ， 通常 這个 動詞 後面 有 「 著 tio̍h 」 ， 愛 讀本 調 ，
表示 若像 動詞 的 「 補 語 」 ， 後壁 愛 接一 个 形容 的 講法 。
毋是 講 你 「 食著 tsia̍h-tio̍h 」 ， 抑是 「 食 毋著 tsia̍h-m̄-tio̍h 」 ，
毋是 彼个 『 到 』 的意思 ， 是 咧 形容 ， 「 食起來 」 親像 正 肉 。
這个 「 著 tio̍h 」 敢若 這馬 的 人 無啥 會曉 用 ， 較 困難 用 。
註 ： 《 教典 》 著 tio̍h ： 6 . 動詞 補 語 ， 後 接 形容 該 動作 的 狀態 描述 。
． 正 肉 tsiànn-bah ： 『 像 真 肉 一樣 』 。
正 tsiànn ， 有 足濟 意思 ， 遮 是講 真實 的 ， 是 正的 ， 毋是 假的 。
﹡ 煞無 suah bô ： 有時仔 嘛是 會 予 「 卻 」 代替 去 ， 『 卻 』 的意思 。
咱 臺語 會 講 「 煞 suah 」 按怎 。
就是講 伊 無 肉 的 彼款 膽固醇 、 hoo-lú-bóng 、 抗生素 等等 。

華語 ： 人造 肉 水漲船高 ， 價格 比 真 肉 還 要 貴 。
臺語 ： 「 人造 肉 」 真 搶市 ，
” Jîn-tsō-bah ” tsin tshiúnn / tshiónn-tshī ,
價數 比 正 肉 閣較 貴 。
kè-siàu pí tsiànn-bah koh-khah kuì .
． 搶市 tshiúnn / tshiónn-tshī ： 有 腔口 差 ， 大部份 的 人講 → 搶 tshiúnn ，
臺南 遐 講 → 搶 tshiónn 。
． 價數 kè-siàu ： 是 予 逐家 看 這 兩 字 ， 寫出來 的 漢字 。

華語 ： 有 一度 供 貨 不 順
臺語 ： 有 一站仔 ， 貨 出 袂赴 賣
Ū tsi̍t-tsām-á huè / hè tshut bē / buē hù bē / buē .
． 有 一站仔 ū tsi̍t-tsām-á ： 一段時間 的意思 。
例 ： 有 一站仔 ， 我 攏 無愛 食肉 。
例 ： 我 有 一站仔 無看 著 伊 矣 。

二 、 講予 你 知 ： 植物 肉
◎ 臺灣 食菜 的 人 比例 誠 懸
＊ 宗教 影響 ， 抑是 健康 因素
咱 臺灣 食菜 的 人 有 兩種 原因 ， 一種 是 因為 宗教 影響 ， 抑無 ，
是 健康 因素 。
＊ 服務 佮 商品 百百款
佇 臺灣 ， 食菜 的 服務 已經 是 百百款 矣 ， 食菜 的 產業 非常 大 。
這馬 嘛有 規个 市場 ， 攏是 咧 賣 素食 的 ， 甚至 逐年 攏有 辦 素食 展 。
素食 餐廳 非常 濟 ， 商品 佮 服務 百百款 。
＊ 素 肉 食品 加工 產業 發達
為啥物 會 按呢 ？ 咱 臺灣 世界 有名 的 ， 素 肉 食品 加工 產業 非常 發達 。

◎ 未來 肉
植物 肉 佮 咱的 素 肉 ， 有 啥物 無仝款 ？ 植物 肉 是 未來 肉 。
＊ 比 爾 蓋 茲 佮 李 奧 納 多 投資
十幾 年前 ， 佇 歐美國家 ， 𪜶 開始 來 發展 的 。
譬如 講 前一站仔 ， 佇 咱 臺灣 有 餐廳 ， 共 比 爾 蓋 茲-美國 大 有錢人 ，
微 軟 公司 的 頭家 ， 佮 電影明星 李 奧 納 多 ， 𪜶 有 投資公司 未來 肉 ，
都 引進 來到 咱 臺灣 。
＊ 驚 豆仔 的 生氣 ， 用 小麥 、 荷蘭豆 為主
未來 肉 佮 咱 所 食 的 素 肉 ， 有 啥物 無仝 ？ 咱 先 講 伊 的 原料 。
臺灣 的 素 肉 ， 咱 知影 是 豆仔 類 ， 有 豆奶 、 豆皮 等等 ，
咱 臺灣人 食甲 足 慣勢 的 豆仔 類 ， 來 做 這个 原料 。 但是
外國人 驚 豆仔 的 生氣 ( tshenn / tshinn-khuì ) ， 𪜶 用 的 材料 就 無仝款 ，
𪜶 用 的 是 麥仔 ( be̍h-á ) 的 小麥 、 荷蘭豆 ( hô-lân-tāu ) 來 做 主要 材料 。
＊ 用 菜 汁 染 血色 閣有 肉 汁
一个 足 重要 的 部份 ， 這个 未來 肉 ， 是 欲 做 「 肉 」 ， 𪜶 會用 菜 汁 ，
共 染 有 血色 ， 所以 共 切 落去 ， 閣有 血水 走出來 ， 有肉 汁 佇咧 。
＊ 毋是 為著 宗教的 理由
這个 未來 肉 ， 佮 咱 臺灣 的 素食 肉 ， 無仝款 ， 毋是 為著 宗教的 理由 ，
才會 做甲 佮 肉 遮爾仔 成 。

◎ 世界 趨勢 ( tshu-sè )
＊ 2006 年 聯合國 報告
2006 年 聯合國 報告出來 ， 講 咱人 為著 欲 食肉 ， 飼牛 、 飼羊 等等 ，
這个 號做 「 畜牧業 thiok-bo̍k-gia̍p 」 ， 影響著 地球 的 環境 非常 大 。
＊ 畜牧業 溫室 氣體 超過 汽車 業 ， 佮 森 森 爭 地
畜牧業 造成 的 溫室 氣體 ， 已經 超過 做 車 的 人 的 汽車 業 ， 而且 ，
飼牛 、 飼羊 等等 ， 會 佮 樹林 仔 、 森林 搶 地 ， 毋但 搶 地 ，
樹林 仔 本來 會當 改善 地球 的 溫室 氣體 ， 所以 顛倒是 第二 遍 的 傷害 。
＊ 2050 年 全球 人口 達到 100 億 ， 加緊 對 環境 ( khuân-kíng ) 的 負面 影響
2050 年 連鞭 就 到 矣 ， 全地 球 的 人口 會 達到 100 億 遮爾仔濟 ，
到時陣 ， 有 足濟 人 攏 需要 食 卵白質 ， 需要 食肉 ， 若 飼 遮濟 豬 ，
飼 遮濟 牛 、 飼 遮濟 羊 ， 攏會 對 環境 造成 真大 負面 的 影響 。
＊ 「 未來 肉 」 會當 取代 畜牧業
為著 這款 代誌 ， 歐美國家 就 開始 準備 ， 開始 發展 未來 肉 ，
希望 佇 未來 會當 取代 畜牧業 ， 抑是 加減 做 一寡 未來 肉 ，
免 飼 遐爾濟 牛 、 羊 、 豬 等等 。

◎ 臺灣 按怎 看
＊ 本底 就有 素食 傳統
講著 飼牛 、 飼羊 、 飼豬 這種 畜牧業 ， 對 環境 的 傷害 ， 這款 代誌
佇 咱 臺灣 可能 無 遐爾仔 嚴重 。
對 西洋 國家 來講 ， 𪜶 食素 食肉 可能 真大 的 影響 。 但是 對 咱 臺灣 ，
因為 咱 本底 就有 食素 食 的 傳統 ， 欲 招 咱 臺灣人 來 食素 食肉 ，
無 遐爾仔 大的 影響 。
＊ 主要 考慮 的 是 健康
＊ 莫 用 傷濟 油 和 調味料
因為 咱 這馬 知影 毋通 食傷 油 的 物件 ， 醬料 嘛 毋免 摻 遐爾仔 濟 。
＊ 臺灣 2017 年 開始 做 植物 肉
＊ 免 加 卵 、 奶 、 植物 膠 來 共 黏 做伙
咱 做 植物 肉 的時陣 ， 毋免 佮 素 肉 工廠 仝款 ， 免 加 卵 、 奶 、 植物 膠 ，
免 做 這寡 物件 來 共伊 黏 做伙 ， 直接 用 材料 就會 當做 一條一條 、
一塊 一塊 ， 敢若 肉 仝款 來 使用 。
＊ 敢會當 變 「 平民 肉 食 」 愛 等 市場 決定
咱 臺灣 嘛有 咧 發展 ， 這馬 來看 ， 成本 是 較懸 ， 價數 嘛 較懸 淡薄仔 ，
未來 敢會 變做 咱 普通人 取代 肉 的 一種 食物 ？ 咱 慢慢仔 等 市場 決定 。

◎ 語詞 ：
． 食菜 tsia̍h-tshài ： 『 吃 素 』 。
例 ： 我 食菜 的 ， 你 有 食菜 無 ？
「 食菜 」 有 另外 一个 意思 ， 敢若 主人 咧 勸 人客 盡量 食 。
例 ： 食菜 啦 ！ 食菜 啦 ！ 盡量 食 ！ 盡量 食 ！
一般 咱 講 『 素食 者 』 ， 就是講 「 食菜 的 」 。
使用 的 時間點 無仝款 ， 意思 就 無仝款 ，
咱 講 無食 肉 的 人 ， 是 食菜 的 。
． 食臊 tsia̍h-tsho ：
例 ： 你 有 食臊 無 ？
我 有 食臊 。
例 ： 你 是 食菜 ， 抑是 食臊 ？
． 百百款 pah-pah-khuán ：
橫直 講 啥物 種類 、 幾項 ， 攏會 當 講 「 百 百 X ∥ pah-pah-？ 」
例 ： 百百樣 、 百百種 、 百 百 項 。
． 茄茉菜 ka-bua̍h-tshài 、 厚茉菜 kāu-bua̍h-tshài 、 牛皮菜 gû-phuê-tshài
歐美 人 𪜶 做人 造 肉 的時陣 ， 會 囥 甜菜 ， 因為 甜菜 紅紅 ，
共 做甲 敢若 血水 仝款 。
這 無啥 仝 ， 這 華語 寫做 「 葉 甜菜 hio̍h-tinn-tshài 」 ， 應該 無仝 。
可能 大 類 算 仝 類 ， 毋過 佮 「 甜菜 」 無 仝種的 菜 。
伊 的 形 較 厚 ， 後壁 有 叫做 「 厚茉菜 」 ， 葉仔 本身 較 厚 。
嘛有 的 形容 講 敢若 牛皮 ， 佮 牛皮 仝款 厚 ， 無 遐爾 厚 ， 是 形容 。
． 生氣 tshenn / tshinn-khuì 、 腥氣 tshènn / tshìnn-khuì
咱 一般 咧 講 食物 類 的 一種 氣味 。
各人 ( kok-lâng ) 對 氣味 的 感受 無啥 仝 ， 有的 人講 彼 袂 歹鼻 ，
有的 人講 彼 足歹 鼻 。
生氣 tshenn-khuì ， 生氣 tshinn-khuì ， 腔口 差 ， 攏會使 唸 。
一般 是講 食物 類 ， 腥氣 ( tshènn / tshìnn-khuì ) 較 會用 豆仔 類 。
可能 嘛有 無仝款 的 講法 ， 有的 人講 攏是 腥氣 ， 無 分 動 植物 ，
有的 人 是 植物 （ 生氣 ） 、 動物 （ 腥氣 ） 按呢 分 。
腥 嘛有 tshenn 、 tshinn 的 音 ， 可能 因為 按呢 ， 有的 人 濫 咧 用 。
有人 講 動物 的 較 臭臊 ( tshàu-tsho ) ， 彼種 羶 ( hiàn ) ， 較 強的 味 。
植物 ( si̍t-bu̍t ) 的 就 講 生氣 ( tshenn / tshinn-khuì ) 。
有 幾若 種 解說 ， 反正 這个 物件 猶未 熟 ， 有 一種 臭氣 、 臭味 。
． 荷蘭豆 hô-lân / jîn / lîn-tāu ： 這 是 翻譯 ， 荷蘭豆 hô-liân-tāu 嘛有 人講 ，
有人 認為 是 荷蘭 來 的 豆 。 豆仔 類 有的 人 嘛 舞 無清楚 。
荷蘭 豆皮 較 薄 ， 豆莢 ( tāu-ngeh ) 較 薄 ， 內面 子 ( tsí ) 嘛 較 細粒 。
． 敏豆仔 bín-tāu-á
． 凡勢 huān-sè ： 凡勢 按怎 ， 就是 有 可能 按怎 。 無定著 按怎 。
． 畜牧業 thiok-bo̍k-gia̍p ： 主要 是 這个 音 ， 遮 愛用 文言 音 講 。
咱 看 古裝 戲 ， 有時仔 會 聽著 「 畜生 thik-senn / sinn 」 。
． 煮食 tsú-tsia̍h ： 佇厝 內家 己 煮 ， 煮菜 、 煮飯 、 煮湯 ，
例 ： 你 有 咧 煮食 無 ？

三 、 看戲 齣 ( hì-tshut ) 講臺 語
◎ 你 是 欲按怎 過日 ／ 度日 ／ 度活 啦 ？
Lí sī beh-án-tsuánn kuè / kè-ji̍t / tōo-ji̍t / tōo-ua̍h-lah ?
． 過日 kuè / kè-ji̍t 、 度日 tōo-ji̍t 、 度活 tōo-ua̍h ， 這 幾種 講法 攏會使 。
『 你 是 要 怎 麼 過活 ？ 』 → 過活 kuè / kè-ua̍h （ Ｘ ） ，
戲齣 內面 講毋著 。

◎ 橫直 喔 ， 你 不受教 就 準拄煞 。
Huînn / Huâinn-ti̍t – ooh lí put-siū-kà / kàu tō tsún-tú-suah .
． 橫直 huînn-ti̍t ， huâinn-ti̍t ： 是 腔口 差 。
． 不受教 put-siū-kà ， put-siū-kàu ， 是 白 音 kà 、 文音 kàu 的 差別 。
逐家 細漢的時陣 ， 定定 去 予 驚著 ，
例 ： 你 這个 不受教 的 ， 無 聽話 ！
． 準拄煞 tsún-tú-suah ： 基本 上有 兩種 意思 ，
一个 是講 過去 的 代誌 準拄煞 ， 莫閣 講 ， 莫閣 計較 ， 莫閣 想 矣 。
有時仔 用 佇 錢銀 方面 ， 一般 若講 欠數 ， 人 共你 討數 ， 結果
你 干焦 還 一部份 ， 就 敢若 講予 我 還 按呢 ， 你 就 準拄煞 。

2020 . 04 . 02 《 臺語 講 世事 》 ： 臺灣 的 石虎
． 㾀勢命 khiap-sì-miā
． 㾀勢 khiap-sì
． 㾀 khiap
． 打揲 tánn-tia̍p
＊ 石虎 的 三大 特色 ， 有 點 白斑 、 畫 白 巡 、 圍 白 框 。
． 特徵 ti̍k-ting 、 特徵 ti̍k-ting 、 特徵 ti̍k-ting ， 「 徵 ting 」 x3 遍
． 巡 sûn vs . 逝 tsuā
． 鳥鼠 niáu-tshí / tshú ： 鳥 niáu 是 文言 音 。
若 寫做 「 貓 niau 」 彼字 ， 調 無合 ， 因為 咱 臺語 愛 變調 。
． 貓豹 niau-pà
． 蹺蹊 khiau-khi ： 《 教典 》 蹊蹺 khi-khiau ： 2 . 『 挑 毛病 』 。

一 、 看 新聞 講臺 語 ： 石虎 貓仔 花膏膏 分袂清楚
◎ 翻譯
華語 ： 額頭 都 有 撕 裂傷
臺語 ： 頭額 摖 甲 大空細裂
Thâu-hia̍h tshè kah tuā-khang-sè-li̍h .
． 頭額 thâu-hia̍h 、 額頭 hia̍h-thâu ， 額 仔 ( hia̍h-á ) 無 講 「 頭 」 嘛會使 。
． 摖 tshè / tshuè ： 規个 共 鑢 ( lù ) 過去 ， 無一定 愛 足 大片 ， 小可 嘛是 摖 ， 有 破皮 的 彼種 狀況 。
例 ： 伊 都 跋倒 ( pua̍h-tó ) ， 摖 一下 破皮 。
． 大空細裂 tuā-khang-sè-li̍h ： 一般 四字 連做 伙 讀 ， 頭前 三 字 愛 變調 。
大空 ， 較大 的 空 ； 細 裂 ， 干焦 裂開 。
． 裂 li̍h ： 通常 就 一个 敢若 縫 ， 敢若 線 按呢 ， 較 細的 狀況 。
． 空 khang ： 當然 小可 較大 ， 這 是 一个 形容 ， 無一定 真正 有空 ，
意思 就是 大大細細 的 空喙 攏有 。

華語 ： 獸醫 們 把 牠 麻醉 。
臺語 ： 動物 醫生 共 （ 伊 ） 注 麻射 。
Tōng-bu̍t i-sing kā ( i ) tsù bâ-siā .
． 麻射 bâ-siā ： 有 麻藥 的 射 。
． 注射 tsù-siā ， 這个 講法 愛 注意一下 。
． 預防射 ī / ū-hông-siā ，
． 葡萄 射 phû-tô-siā ： 注 葡萄糖 的 射 。 例 ： 葡萄 射 來 一管 。
． 吊大筒 tiàu tuā-tâng
這 攏是 以前 ， 咱 咧 講 一寡 醫療 的時陣 ， 會當 用 的 詞 。
＊ 共 kā ： 臺語 足 定 講 「 共 ( kā ) 啥物 ， 做 啥物代誌 」 。
這个 代名詞 ， 通常 毋免講 ， 省略 起來 。 譬如 講
「 共伊 講 」 ， 你 會當 講 「 共 講 」 。
例 ： 你 緊 共 講 。 ← 「 伊 」 省略 。
例 ： 你 莫 共 拍 。 ← 「 伊 」 省略 。

華語 ： 小心 翼 翼 地 幫 牠 動刀 。
臺語 ： 輕跤細手 共 動刀 。
Khin-kha-sè / suè-tshiú kā tāng-to .
． 輕跤細手 khin-kha-sè / suè-tshiú ： 一種 形容 ， 形容 輕 、 細 。
． 輕聲細說 khin-siann-sè-sueh 、 khin-siann-suè-seh
仝款 愛 連起來 ， 頭前 三 字 愛 變調 。
． 大空細裂 tuā-khang-sè-li̍h
． 尖跤幼手 tsiam-kha-iù-tshiú ： 敢若 做代誌 敢若 大小姐 的 感覺 。

華語 ： 這隻 石虎 命運 多 舛 。
臺語 ： 這隻 石虎 㾀勢命 。
Thit tsiah tsio̍h-hóo khiap-sì-miā .
． 㾀勢 khiap-sì ： 若準 講 形容 人 ， 是 咧 形容 若毋是 足䆀 ， 抑無 就是 可能 伊 有 啥物 欠缺 ，
可能 伊 身體 有 啥物款 的 㾀勢 ( khiap-sì ) 。
面容 ， 抑是 鼻目喙 ， 嘛會當 講 可能 跤手 有 小可 無方便 。
． 㾀勢命 khiap-sì-miā ： 意思 是 足歹 命 ， 命運 足䆀 。
例 ： 我 哪會 遮 㾀勢命 ？
． 㾀 khiap ： 䆀 的意思 。
例 ： 伊 㾀去矣 。 　 I khiap – khì – ah .
伊 變 䆀 、 變歹 去 矣 ， 伊 缺角 ( khih-kak ) 去 矣 。
例 1 ： 伊 做人 足 「 㾀 」 。 　 I tsò / tsuè-lâng tsiok khiap .
這 佮 拄才 講的 無仝 意思 ， 毋是 變歹 ， 是 凍霜 ( tàng-sng ) 。
2 ： 伊 這个 人 哪會 做人 遮 㾀 ？
． 較 㾀 ( khiap ) 啥物 啥物 ， 後壁 閣有 接物 件 。
這 是 一个 這馬 的 人 應該 攏 較少 用 矣 。
這 佮 「 較贏 啥物 」 、 「 較輸 啥物 」 ， 仝款 的 狀況 ， 咱 這馬 換 一个 「 㾀 」 這个 形容 。

華語 ： 被 民眾 送去 給 獸醫 救治 。
臺語 ： 予 民眾 送去 予 醫生 打揲 。
Hōo bîn-tsiòng sàng khì hōo i-sing tánn-tia̍p .
＊ 打揲 tánn-tia̍p ： 有 幾 款 意思 ，
佇 遮的 意思 是 「 處理 ( tshú-lí ) 」 ， 抑是 「 物件 共 修理 」 。
另外 一種 是 共 「 處罰 」 ， 抑是 「 共 拍 」 彼類 。
例 ： 伊 去 予 𪜶 老爸 打揲 ， 摃 一下 足 慘 的 。
按呢 是 「 修理 」 的意思 。
． 打 ( tánn ) 佮 揲 ( tia̍p ) 若準 動作 來講 ， 單字 攏是 「 拍 」 phah 的意思 ，
嘛有 另外 意思 ：
． 打現金 tánn-hiān-kim ： 這 較 罕 咧 聽 ， 「 換算 按怎 」 。 親像 講 ：
例 ： 我 原本 想講欲 請 你 食飯 ， 時間 攏 撨 ( tshiâu ) 袂好 勢 ，
我 規氣 ( kui-khì ) 打現金 予 你 ， 你 家己 去 食 好料的 。
例 ： 這寡 衫 你 打現金 看 偌濟 錢 ？
． 揲 甲 真 悽慘 tia̍p kah tsin tshi-tshám ： 修理 抑是 拍 ， 彼類 的意思 。
會當 干焦 講 「 揲 」 ， 嘛會當 講 「 拍 揲 」 。
例 ： 伊 予 𪜶 爸母 揲 甲 足 悽慘 的 。

華語 ： 石虎 的 三大 特色 ， 有 『 白斑 點 、 白 條紋 、 白 紋 圈 』 。
臺語 ： 點 白斑 、 畫 白 巡 、 圍 白 框 。
tiám pe̍h-pan , uē pe̍h-sûn , uî pe̍h-khing .
＊ 華文 的 這種 句 法 ， 咱 共 小可 振動 一下 ， 就是講 共 動詞 囥 頭前 ，
了後 ， 再 共 特徵 ( ti̍k-ting ) 寫出來 ， 點 白斑 、 畫 白 巡 、 圍 白 框 。
． 巡 sûn ： 這馬 逐家 嘛 攏 足 罕得 用 矣 ， 可能 逐家 較 知影 動詞 「 巡 」 。
「 巡巡 看看咧 。 」 這 逐家 較 知 ， 伊 嘛會當 用 這種 名詞 的 ，
例 ： 重巡 tîng-sûn ： 目睭 ( 皮 ) 兩 條 線 。 「 巡 sûn 」 有線 的意思 。
． 巡 sûn vs . 逝 tsuā ： 這馬 較濟 人 會 講 「 條 tiâu 」 。
逝 tsuā ： 一般來講 有 兩種 意思 ， 一个 意思 是 線 ， 線 的 彼个 形 。
另外 一種 ， 「 一逝 路 」 按怎 。 一逝 路長 落落 ， 足 遠 的 路 。
「 遮 有 一逝 字 」 嘛是 會使講 。

二 、 講予 你 知 ： 石虎
臺灣 本來 野生動物 非常 非常 濟 ， 但是 因為 咱人 無站節 ， 真濟 過度 開發 等等 的 問題 ， 使 咱 臺灣 野生動物 一直 減少 去 。
咱 探討 這个 問題 ， 對 石虎 開始 。
◎ 石虎
＊ 臺灣 眼前 唯一 的 原 生 貓 科 物種
石虎 是 臺灣 眼前 唯一 的 原 生 貓 科 物種 ， 為啥物 是 「 眼前 」 ？ 表示 以前 猶閣有 別種 ，
以前 猶閣有 佗一 種 ？ 就是 號做 → 臺灣 貓豹 。
＊ 臺灣 貓豹 已經 滅絕
因為 臺灣 貓豹 已經 滅絕 ， 這馬 干焦賰 石虎 ， 咱 著愛 好好 來 共 保護 。
＊ 石虎 1930 ~ 1940 年 猶 分佈 佇 臺灣 全 島
佇 1930 年代 到 1940 年代 ， 經過 調查 ， 彼个 時陣 ， 佇 咱 臺灣 全 島 ， 猶閣 攏有 。
＊ 目前 數量 賰 無 1000 隻

◎ 石虎 消失 的 原因
＊ 淺山 棲地 大量 開發 ， 予 𪜶的 低 海拔 棲地 消失
石虎 伊 蹛 的 所在 ， 佮 伊 食 的 物件 ， 攏 出現 問題 。
石虎 蹛佇 咧 較低 的 海拔 所在 ， 但是 𪜶 蹛 的 棲地 ， 因為 咱人 無站節 ， 大量 開發 了後 ，
𪜶的 棲地 就 消失去 ， 蹛 的 所在 無去 矣 ， 當然 𪜶的 數量 就 一直 減去 。
＊ 無細膩 ( bô-sè-jī / bô-suè-lī ) 食著 中毒 的 鳥鼠仔
石虎 是 食 鳥鼠仔 ， 但是 鳥鼠仔 因為 真濟 做穡人 、 作田人 ， 𪜶 為著 欲 毒 鳥鼠仔 ，
內面 攏有 毒藥 ， 石虎 因為 食著 中毒 的 鳥鼠仔 ， 煞無 細膩 嘛 去 予 毒 ( thāu ) 著 。
＊ 刣 來 買賣 動物 皮
有真濟 人 竟然會 去 掠 石虎 ， 刣 來 欲 買賣 伊 的 皮 。
＊ 去 予 車 挵 ( lòng ) 、 軋 ( kauh ) – 死
石虎 竟然 嘛會 去 予 車 挵 ( lòng ) 死 、 抑是 去 予 車 軋 ( kauh ) 著 死亡 。

◎ 欲按怎 保護 石虎
＊ 2008 年 列入 瀕臨絕種 保育 動物
石虎 佇 2008 年 已經 是 瀕臨絕種 保育 動物 ， 了後 並無 受著 重視 。
＊ 2011 ~ 2019 年 交通 事故 造成 死亡 96 筆
2011 年 開始 ， 真濟 交通 事故 內面 ， 竟然 聽著 一直 去 挵著 石虎 ， 慢慢仔 受著 社會 重視 ，
真濟 保育 團體 ， 抑是 政治人物 ， 開始 呼籲 ， 咱 愛 來 保護 石虎 。
2011 ~ 2019 年 交通 事故 造成 石虎 死亡 有 96 筆 ， 遮爾仔濟 。
＊ 2019 年 ， 中興大學 機械 系 佮 特有 生物 保育 中心 合作
這馬 逐家 已經 有 這个 觀念 ， 2019 年 就是 舊年 ， 中興大學 機械 系 ，
佮 特有 生物 保育 中心 有 做 一个 合作 ， 真 趣味 ， 𪜶 發展 一个 系統 ，
這个 系統 一開始 會 共 石虎 的 形體 ， 各種 其 牠 動物 形體 的 資料 ， 會當 輸入 去 系統 內面 ，
然後 共 一種 物件 號做 「 聲 光 波 」 ， 囥佇 石虎 ， 猶閣有 其 牠 動物 定定 出入 的 車路 口 。
若是 這个 系統 發現 頭前 有 車 來矣 ， 這爿 又閣 有 石虎 ， 其 牠 動物 ， 類似 形體 的 動物 來 ，
這个 機器 就會 射出 聲波 ， 抑是 光 波 ， 等於 有 一个 青紅燈 的 效果 ， 欲 共 這个 動物 ，
包括 石虎 ， 共 警告 ， 講 這馬 有 車 來矣 ， 你 毋通 過來 。
＊ 聲 光 波 事先 警告 科技 發揮 17 擺 作用
佇 2019 年 5 月 到 9 月 ， 短短 的 4 個月 ， 發揮 了 17 擺 的 作用 ， 這 確實 有 作用 佇咧 。
＊ 苗栗 《 石虎 保育 自治 條例 》 三讀 通過
佇 科技 上 ， 咱 已經 有 咧 拍拚 矣 ， 法律 上 ， 咱 嘛愛 綴咧 行 。
舊年 ( 2019 年 ) ， 佇 苗栗 ， 已經 三讀 通過 《 石虎 保育 自治 條例 》 。
法律 有 矣 ， 科技 嘛有 矣 ， 繼續 就是 咱 社會 上 逐家 的 觀念 ， 是毋是 會當 綴咧 行 ？
這 攏是 咱 愛 保護 石虎 足 關鍵 的 代誌 。
這馬 開始 ， 慢慢仔 逐家 的 觀念 愛 改 ， 共同 來 關心 石虎 愛 按怎 保護 。

◎ 語詞 ：
． 無撙節 tsún-tsat ， 無站節 tsām-tsat ： 攏有 ， 兩个 攏會使 。
咱人 這馬 攏 做代誌 無撙節 ， 害 石虎 按呢 一直 消失去 。
撙節 tsún-tsat ， 站節 tsām-tsat ， 意思 本來 差不多 ， 是講 分寸 。
你 若無 守 分寸 ， 意思 就 是無 控制 。
例 ： 你 啉酒 毋通 無站節 。
． 站節 tsām-tsat ： 以前 佇 日本時代 ， 咱 若 看 《 臺 日 大 辭典 》 ，
竟然 無 咱 這馬 所講的 「 分寸 」 的意思 。
若 照 伊 的 解說 ， 本來 意思 敢若 講 文章 的 段落 ， 用 佇 遮 嘛有 合 ，
原本 可能 無一定 是 「 分寸 」 ， 仝款 有 一段 一段 ， 表示 有 某一个 分寸 ， 抑是 撙節 ，
嘛是 會使講 通用 。
以前 無 「 分寸 」 的 用法 ， 這馬 咱 就是 攏會 使用 。
． 石虎 tsio̍h-hóo ： 以早 捌 聽人講 叫做 「 山貓 suann-niau 」 ，
袂輸 佇 山內 的 貓 ， 因為 是 貓 科 的 ， 確實 有成 。
． 貓豹 niau-pà ： 「 雲豹 hûn-pà 」 的意思 ， 咱 這馬 可能 攏 講 雲豹 ，
以早 有 一个 名叫 做 「 貓豹 」 ， 嘛是 貓 科 。
． 鳥鼠 niáu-tshí / tshú ： 這 有 腔口 差 。 鳥 niáu 是 文言 音 。
若 寫做 「 貓 niau 」 彼字 ， 調 無合 ， 因為 咱 臺語 愛 變調 。
． 果子猫 kué / ké-tsí-bâ ： 「 猫 bâ 」 佮 「 貓 niau 」 字 倒爿 無仝款 。
． 屠殺 tôo-sat ： 人類 若無 撙節 ， 對 環境 破壞 ， 若親像 共 石虎 「 屠殺 」 。 咱 是 咧 講 讀法 。
． 挵 lòng ： 足 大力 共 「 挵 lòng 」 lueh 。
． 軋 kauh ： 共伊 對 頂面 硩 ( teh ) 過去 。 兩个 動作 無仝 。
＊ 有 無仝 講法 ：
． 強欲 kiōng-beh / bueh ：
例 ： 我 強欲 袂赴 矣 。
例 ： 伊 強欲 死 矣 。 「 強欲 死 」 就是 伊 袂死 。
． 直 欲 ti̍t-beh / bueh ： 例 ： 直 欲 到 矣 。
這 攏是 仝 意思 ， 但是 無仝 所在 有 無仝 講法 。
． 咧欲 teh-beh / bueh ， 又 唸 做 tih-beh / bueh ：
． 得欲 tit-beh / bueh ：
例 ： 伊 得欲 死 矣 。 「 得欲 死 」 就是 伊 小等 就會 死 。
有淡薄仔 精差 。
． 熱 jia̍t / lia̍t ： 有 腔口 差 。 就是講 溫度 足 懸的 。 讀音 逐家 愛 會記得 。
例 ： 逐家 討論 這个 議題 足 熱 的 。
例 ： 鼎 熱 矣 ， 你 緊 囥 物件 lueh （ 落去 ） 。
例 ： 鼎 熱 矣 ， 身軀 嘛 一直 熱 起來 。 溫度 懸 矣 。
例 ： 咱的 感情 一直 熱 起來 。
「 熱 」 佮 「 燒 sio 」 氣味 無仝款 。
若是 天氣 ， 咱 就 愛 講 「 足 熱 ( jua̍h / lua̍h ) 的 」 。 熱 的 白話音 。
以早 人講 「 發燒 」 ， 嘛有 人講 「 發熱 」 。
． 呼籲 hoo-io̍k ： 這 是 讀音 的 問題 ， 後壁 有 字 「 籲 io̍k 」 愛 變 低 。
． 三讀 sam-tho̍k ： 文言 音 → 讀 tho̍k ， 第 8 調 ， 後壁 若有 字 嘛愛 變調 。

三 、 看戲 齣 ( hì-tshut ) 講臺 語
◎ 進前 敢毋是 有 一个 sia̋n-pái 一直 共你 蹺蹊 ?
Tsin-tsîng kám m̄ sī ū tsi̍t ê sia̋n-pái it-ti̍t kā lí khiau-khi ?
． 蹺蹊 khiau-khi ： 揣 你的 毛病 ， 揣 你的 空縫 ， 共你 刁難 。
刁工 欲 共你 創治 的意思 。
註 ： 《 教典 》 蹊蹺 khi-khiau ： 2 . 『 挑 毛病 』 。
蹊蹺 khi-khiau ， 有 仝 意思 的 用法 ， 嘛有 另外 無仝 意思 的 用法 。 親像 講 有感覺 怪怪 按呢 。
例 ： 伊 今仔日 毋知 是毋是 有 啥物代誌 ， 哪會 按呢 看起來 蹊蹺 ？
這个 時陣 意思 是講 有 啥物 奇怪 的 代誌 ， 無啥 親像 平常時 。

◎ 下昏暗 只有 叫 二手 先 鬥相共 啦 ！
Ē-hng-àm tsí-ū kiò jī-tshiú sing tàu-sann-kāng-lah !
． 二手 jī / lī-tshiú ： 一般 咱 攏是 講 「 助手 tsōo-tshiú 」 的意思 。
猶未 變做 頭手 ( thâu-tshiú ) 進前 ， 有人 講 「 師仔 sai-á 」 嘛會使 。
有人 感覺 講 「 師仔 」 佮 「 二手 」 是毋是 閣 無啥 仝 ，
嘛是 有人 可能 按呢 分 ： 「 師仔 」 是 猶未 出師 ， 「 二手 」 可能 比 彼 閣較懸 ， 技術 較 好 。

2020 . 04 . 09 《 臺語 講 世事 》 ： 臺灣 的 火箭
． 煞心氣 sannh-sim-khuì
． 無 X 無 X ： 參看 2017 . 08 . 31 《 講臺 語 當 著時 》 ： 重疊 的 四字 詞
． 帶著 tuà-tio̍h ， 毋是 「 帶著 tuà-- tio̍h 」
． 衛星 uē-tshenn ， uē-tshinn ：
衛 uē 　 （ Ｏ ） ； uī 　 （ Ｘ ） 。
★ 註 ： 《 教典 》 無 收 「 衛 uī 」 單字 音 ， 語詞 又閣 有 收 「 衛 uī 」 音 。
． 箭 tsìnn （ Ｏ ） ； kiàm （ Ｘ ） 。 箭 tsìnn ， 佮 「 劍 kiàm 」 差 足濟 。
． 發射 huat-siā ： 放射 pàng-siā 、 放 pàng 、 射 siā ， 意思 攏 仝款 。
． 專有 名詞 「 獵 風 者 Lia̍p-hong-tsiá 」 咱 用 文言 音 讀 。
拍獵 phah-la̍h
． 激氣 kik-khì ， 激氣 kik-khuì ： 意思 無仝 。

一 、 看 新聞 講臺 語 ： 民間 自 製 火箭 天氣 䆀 試射 擋恬
◎ 翻譯
華語 ： 遠遠 地 透 出 亮 光
臺語 ： 拍殕仔光 遠遠 炤 落來
Phah-phú-á-kng hn̄g-hn̄g tshiō – lo̍h-lâi .
． 表示 遠 ， 光線 閣 無 強 ， 咱 用 「 拍殕仔光 phah-phú-á-kng 」 來講 。
拍殕仔光 phah-phú-á-kng ： 天 猶未 光 ， 咧欲 光 ， 猶未 完全 光 ， 足 弱的 光 彼个 狀況 。
本來 是講 「 黎明 lê-bîng 」 的意思 ， 這馬 提來 用 佇 遮 。
． 炤 tshiō ： 這馬 較少 人 用 ， 用電 火 抑是 手電 彼類 的 物件 照 。
例 ： 你 毋通 一直 提 手電 共我 炤 。
例 ： 咱 來去 炤水雞 。

華語 ： 民眾 摸 黑 在 一公里 外的 安全距離 ， 『 屏 息 以 待 』 。
臺語 ： 煞心氣 咧 等待 。
Sannh-sim-khuì teh tán-thāi .
＊ 表示 足 想欲 去 創啥 ， 想欲 做 啥物代誌 ， 足 希望 按怎 的意思 。
． 煞 sannh ： 有 鼻音 ， 閣有 入聲 。
註 ： 《 教典 》 2 . 心理 受 到 強烈 衝擊 ， 或 渴望 、 迷戀 某 些 事物 。

華語 ： 滂 沱 大雨 下 不 停 。
臺語 ： 大雨 phin-phín phiàng-phiàng 落 袂煞 。
Tuā-hōo phin-phín phiàng-phiàng lo̍h bē / buē suah .
＊ 咱 臺語 有 足濟 擬 ( gí ) 聲 詞 、 狀 聲 詞 咧 描寫 聲音 。
毋但 雨 會當 phin-phín phiàng-phiàng ， 嘛會使 講 人 ， 仝款 愛 連起來 ， 頭前 三 字 愛 變調 。
例 ： 你 毋通 踮遐 咧 phin-phín phiàng-phiàng 。
意思 是講 足濟 足 吵 的 聲音 。

華語 ： 試射 場 也 遲遲 沒 有 動靜 。
臺語 ： 久久 攏 無聲無說 。
Kú-kú lóng bô-siann-bô-sueh / seh .
． 無聲無說 bô-siann-bô-sueh / seh ： 無 任何 聲音 ， 無啥物 聲說 。
無 X 無 X ， 這 咱 臺語 嘛 足濟 的 ， 咱 可能 較 捷 聽著
無依無倚 bô-i-bô-uá 、 無攬無拈 bô-lám-bô-ne 、
無大無細 bô-tuā-bô-sè / suè 、 無風無搖 bô-hong-bô-iô
無鹹無汫 （ ？ ） 註 ： 《 教典 》 無鹹無纖 bô-kiâm-bô-siam 、
無代無誌 bô-tāi-bô-tsì
會當 參看 ： 2017 . 08 . 31 《 講臺 語 當 著時 》 ： 重疊 的 四字 詞

華語 ： 『 眾 所 矚 目 』 的 火箭 試射 。
臺語 ： 火箭 試射 萬耳萬目 。
Hué / hé-tsìnn tshì siā bān-ní-bān-ba̍k .
． 萬耳萬目 bān-ní-bān-ba̍k ： 一萬 蕊 目睭 佮 一萬 蕊 耳空 ， 形容 足濟 的 。
足濟 人 咧 注意 、 關注 ， 遮爾濟 目睭 咧 看 ， 遮爾濟 耳仔 咧 聽 ， 彼種 形容 。
耳 ní ， 文言 音 ； 目 ba̍k ， 是 用 「 目睭 」 的 「 目 ba̍k 」 白話音 ， 一个 文 ， 一个 白 。
例 ： 某某 影星 欲來 ， 機場 萬耳萬目 攏咧 等 伊 。
例 ： 咱 是 一个 萬耳萬目 的 節目 。

華語 ： 天公 不作 美 。
臺語 ： 天公無帶著 。
Thinn-kong bô tuà-tio̍h .
＊ 這馬 可能 愛 較 老 沿 的 ， 較濟 歲 的 先輩 ， 才會 曉 講 這个 詞 。
但是 看 咱的 節目 ， 就是 會當 知影 ， 毋是 「 無 帶著 bô tuà – tio̍h 」 。
． 帶著 tuà-tio̍h ： 意思 敢若 講 帶念 ( tài-liām ) 伊 的 面子 ， 顧 伊 的 情份 。
《 臺 日 大 辭典 》 內面 的 例
例 ： 你 拍 狗 無 帶著 主人 。
這馬 若 看 漢字 ， 可能 會 想講 「 奇怪 ， 拍 狗 哪 愛 帶 主人 ？ 」
「 欲 共主 人 帶去 欲創啥 ？ 」 。 毋是 這个 意思 。
意思 是無 顧 主人 的 情份 、 面子 ， 你 敢 共 拍 。
咱 生活 上 嘛會使 提來 用 。
例 ： 我 就是 共你 有 帶著 ( tuà-tio̍h ) ， 所以才 算 你 遮 俗 。

華語 ： 只 能 期待 下次 再 接 再 厲 。
臺語 ： 干干仔 著等 後擺 閣再 拚 。
Kan-kan-á tio̍h tán āu-pái koh-tsài piànn .
． 干干仔 kan-kan-á ： 「 干 仔 kan-á 」 嘛是 會使 。
干干仔 按怎 ， 有 一種 「 刁故意 、 抑是 偏偏 按怎 」 這款的 意思 。
伊 有無 仝 的 用法 ， 嘛有 彼種 用法 ， 嘛有 「 干 仔 按怎 」 的 用法 。
例 ： 叫 你 莫 去 ， 你 都 干干仔 欲 去 。
一般 咱 足 捷 聽著 的 是 這種 用法 ， 足 刁工的 彼種 的 。
例 ： 干干仔 著等 後擺 。
例 ： 干干仔著 明仔載 才會 當 看著 伊 。
是 「 干焦 kan-na 」 的意思 。

二 、 講予 你 知 ： 臺灣 的 火箭
◎ 臺灣 的 衛星 佮 火箭
＊ 臺灣 有 製造 衛星 的實 力
臺灣 佇 太空 頂懸的 發展 ， 已經 有 30 年 左右 的 歷史 ，
咱 這馬 有 製造 衛星 的實 力 。
＊ Formosa 系列 氣象 衛星 對 1999 年 運作
咱 定定 聽著 咱的 衛星 ， 譬如 講 Formosa 系列 的 衛星 ， 對 1999 年 開始 運作 ，
這馬 已經 做到 第 7 號 矣 。
＊ 目前 福 五 、 福 七 猶咧 運作
這馬 福 七 佮 福 五 ， 猶閣佇 天頂 運作 當中 。
＊ 送 衛星 上天 的 火箭 毋是 MIT
咱的 衛星 雖然 做了 袂䆀 ， 但是 欲 共 衛星 送上 天 的 火箭 ， 歹勢 ， 就 毋是 咱 臺灣 家己 做的 ，
毋是 MIT 的 。

◎ 臺灣 製造 火箭 的實 力
＊ 國家 太空 中心
咱 臺灣 會曉 做 衛星 ， 是毋是 袂曉 做 火箭 ？
其實 ， 咱 臺灣 有 一个 「 國家 太空 中心 」 ， 這 已經 30 年 的 歷史 ， 一直 攏咧 發展 這个 物件 。
＊ 1998 年 ， 「 探 空 火箭 」 發展 成功 → 載 科技 儀器
佇 1998 年 的時陣 ， 咱 已經 有 發展 成功 ， 一種 號做 「 探 空 火箭 」 ，
這个 「 探 空 火箭 」 算講是 火箭 內面 ， 非常 基本的 一種 型態 ，
伊 是 咧 載 一寡 科學 儀器 ， 起去 頂懸 做 實驗 等等 。
＊ 上新 的 11 號 ： 「 混合 式 火箭 技術 」 → 太空 旅行
這个 「 探 空 火箭 」 ， 咱 已經 發展 了 袂䆀 ， 這馬 上新 的 是 11 號 的 「 探 空 火箭 」 ，
這馬 是 欲來 發展 這種 太空 旅行 ， 毋但 載 機器 ， 去 太空 旅行 用 的 技術 ，
號做 「 混合 式 火箭 技術 」 ， 當咧 發展 當中 。
＊ 2007 年 ， 載 衛星 火箭 技術 ， 受 政治 佮 國際 情勢 干擾
按呢 發展 了 袂䆀 ， 咱 敢有 共 火箭 射出去 的 經驗 ？
對 2007 年 ， 咱 已經 有 這个 技術 ， 有 一个 計畫 發展 出來 ， 但是 ， 彼个 時陣 ， 受著 種種 因素 影響 ，
譬如 講 有 政治 佮 國際 情勢 的 干擾 ， 譬如 講 彼个 時陣 ， 忽然間 政黨 輪替 ，
無 就是 預算 去 夆 減去 等等 ， 抑無 是 其 它 的 國家 ， 講 𪜶 嘛欲 來 參與 等等 ， 所以 受著 干擾 ，
一直到 這陣 ， 攏 無成 果 。
＊ 2012 年 ， 民間 、 學界 家己 研發 設計 （ 交 大 、 成大 ）

◎ 太空 產業 的 重要性
為啥物 咱 臺灣 欲來 發展 這个 太空 產業 ？ 有 啥物 重要性 ？
＊ 提升 科技 產業 技術 佮 生產 價值
太空 產業 若 做了 好 ， 規个 國家 科技 產業 的 技術 、 生產 的 價值 ， 攏會 規个 提高 。
＊ 齊全 產業 鍊 、 衛星 、 控制 、 發射
用 一个 衛星 來講 ， 若 做 予 好勢 ， 有 足濟 產業 鍊 會當 來 發展 ，
譬如 講 衛星 本身 ， 抑是 你 欲按怎 控制 衛星 ， 按怎 發射 出去 ， 這 攏總 愛顧 予 齊全 ，
對 規个 國家 科技 產業 ， 非常 重要 。
＊ 南韓 太空 預算 是 咱國 的 十倍
國家 　 　 　 　 太空 預算 　 　 　 全球 排名
韓國 　 　 　 　 4 . 6 億 美金 　 　 　 11
臺灣 　 　 　 　 0 . 5 億 美金 　 　 　 36
↑ 經濟 排名 第 26
咱 臺灣 經濟 排名 第 26 名 ， 佇 太空 發展 預算 頂懸 ， 竟然 才 排 36 名 ， 咱 就 知影 ， 這 是 非常 無夠 。

◎ 咱的 贏面 佮 未來 發展
＊ 臺灣 太空 人才 濟 ， 新加坡 欲來 「 占 跤 」
逐家 可能 毋知 ， 咱 臺灣 太空 人才 非常 濟 ， 甚至 其 它 國家 都 想欲 搶 ， 包括 新加坡 攏 想欲 來 占 跤 。
＊ 增加 預算 規模 ， 訂 《 太空 法 》 ， 方向 予 定
既然 有 遮爾 好 的 發展 條件 ， 為啥物 到 這陣 ， 敢若 發展 了 無蓋好 勢 ？
因為 有 種種 原因 ， 這 著愛 政府 先 𤆬頭 ， 愛 共 方向 定 好勢 ， 當然 包括 預算 部份 ， 著愛 增加 ，
規模 愛 較大 咧 ， 嘛愛 較 穩定 咧 。
閣來 ， 咱 來看 其 它 國家 ， 包括 韓國 嘛有 ， 就是 這个 《 太空 法 》 ， 到 這陣 ， 咱 猶無 。
但是 逐家 攏咧 呼籲 ， 若欲 真正 發展 太空 產業 ， 這个 部份 一定愛 有 。
＊ 2019 年 核定 第三 期 計畫 ， 國防部 、 中 科 院 當咧 做
2019 年 ， 咱的 行政院 已經 核定 第三 期 計畫 ， 欲 繼續 來 發展 衛星 ， 抑是 火箭 ，
包括 國防部 、 中 科 院 攏有 當咧 做 當中 ， 咱 會當 期待 ， 當然 《 太空 法 》 等等 嘛愛 繼續 來 拍拚 。
＊ 氣象 衛星 「 獵 風 者 」 明年 上天
咱 有 另外 一个 衛星 ， 號做 「 獵 風 者 」 ， 佇 明年 咱 欲 予 伊 上天 矣 。

◎ 語詞 ：
． 衛星 uē-tshenn ， uē-tshinn ： 這 是 讀音 提醒 逐家 愛 注意 。
因為 華語 的 『 ㄨ ㄟ \ 』 ， 『 因為 』 按怎 ， 『 為 什 麼 』 咱 較 熟 ，
所以 足濟 人 就 直接 聯想 「 uī 」 ， 這字 「 衛 」 無 uī 的 音 ，
干焦有 「 uē 」 的 音 。
★ 註 ： 《 教典 》 無 收 「 衛 uī 」 單字 音 ， 語詞 又閣 有 收 「 衛 uī 」 音 。
例 ： 衛生紙 uē-sing-tsuá ， 佮 衛星 的 「 衛 uē 」 仝 一字 。
警衛 kíng-uē 、 保衛 pó-uē 、 徛衛兵 khiā-uē-ping
． 火箭 hué-tsìnn ， hé-tsìnn ： 這 是 腔口 差 。
箭 tsìnn ， 一般 當然 運動 項目 是 「 射箭 siā-tsìnn 」 。
有 一種 菜蔬 叫 「 箭竹 tsìnn-tik 」 ， 有的 人 會 讀做 「 kiàm-tik 」 。
箭 tsìnn ， 佮 「 劍 kiàm 」 差 足濟 ， 逐家 愛 知影 ，
若講 射箭 ， 予 箭 射著 ， 可能 一空 ， 若 予 劍 射著 ， 就 穩死 的 。
． 上天 tsiūnn-thinn ： 白話音 的 讀法 。
例 ： 火箭 飛上天 、 飛龍 飛上天 。
上天 siōng-thian ： 這 是 文言 音 。 咧 講 「 神 」 彼種 的 。
例 ： 咱 愛 飛上天 ( tsiūnn-thinn ) ， 去 見 上天 ( siōng-thian ) 皇帝 。
． 發射 huat-siā ： 這 是 動作 。
咱 會當 講 發射 、 放射 pàng-siā 、 放 pàng 、 射 siā ， 意思 攏 仝款 。
欲 共 放出 去 ， 欲 共 射出去 。 咱 用 火箭 來 做 例 ， 咱 會當 講
「 發射 火箭 」 ， 嘛會使 講 「 放射 火箭 」 、 放火 箭 、 射 火箭 ，
精差 是 用 啥物貨 予 伊 有 power ， 通 走去 遐遠 ， 原理 、 構造 無仝 ，
意思 上 攏 相仝 ， 攏會使 提來 用 。
． 軌道 kuí-tō ， khuí-tō ： 這 是 讀音 的 問題 。
． 齊全 tsiâu-tsn̂g ： 白話音 ； tsê-tsuân ： 是 文言 音 ， 兩種 攏會使 講 。
． 咱國 lán kok ： 『 我 國 』 欲按怎 講 ？ 「 我 國 ngóo kok 」 。
ngóo kok ， 咧 食 的 「 五穀 」 。
咱 會當 用 「 咱國 」 來講 ， 按呢 是 較 親切 ， 是 咱的 國 。
． 贏面 iânn-bīn ：
例 ： 這件代誌 你 有 贏面 無 ？ 抑是 攏 輸面 ( su-bīn ) ？
． 核定 hi̍k-tīng ： 這 是 文言 音 ， 讀音 的 問題 。
例 ： 核能 發電 hi̍k-lîng huat-tiān
． 獵 ： 文音 是 lia̍p ， 白 音 是 la̍h 。
專有 名詞 「 獵 風 者 Lia̍p-hong-tsiá 」 咱 用 文言 音 讀 。
拍獵 phah-la̍h

三 、 看戲 齣 ( hì-tshut ) 講臺 語
◎ 阮 這馬 咧 佮 你 激氣 呢 ！
Gún tsit-má teh kap lí kik-khì neh !
． 激氣 kik-khì ： 一般 是講 「 足 受氣 的 」 ， 受氣 的意思 。 我 咧 氣 你 。
華語 『 賭氣 』 ， 嘛會當 講是 「 激氣 」 。
文言 音 的 「 氣 khì 」 ， 就是 受氣 的意思 。
激氣 kik-khuì ： 意思 是 激 某 一種 派頭 ， 激 某 一種 的 姿勢 ，
白話音 的 「 氣 khuì 」 ， 表示 激 一个 派頭 的意思 。
例 ： 你 毋通 激一个氣 ( khuì ) ！

◎ 你 欲 替 阮 出氣 喔 ？
Lí beh thè gún tshut-khuì – ooh ?
． 出氣 tshut-khuì ： 一般 攏是 講 「 發 洩 啥物 情緒 」 的意思 。 出 一口氣 。
可比 講 「 拍 伊 出氣 」 ， 就是 透過 拍 ， 發 洩 你的 怨氣 、 情緒 。

◎ 莫 想欲 共 查某囝 伸長手 ，
Mài siūnn-beh kā tsa-bóo-kiánn tshun-tn̂g-tshiú ,
尤其是 跋筊 這款 漚古 代 。
iû-kî sī pua̍h-kiáu tsit khuán àu-kóo tāi .
． 伸長手 tshun-tn̂g-tshiú ： 手 伸 甲 足 長 的 按呢 ， 意思 是 欲 討錢 。
這馬 的 人 「 伸長手 」 ， 「 長 」 彼字 無去 矣 ， 「 伸手 」 。
例 ： 莫 共人 伸手 。 以早 是講 伸長手 。
伸手 較 一般 ， 干焦 彼个 姿勢 ； 這馬 咧 講 討錢 的意思 ， 伸長手 。
愛做 一个 區別 ， 討錢 一定愛 有 「 長 」 。
． 漚古 代 àu-kóo tāi ： 漚 àu ， 講 「 人 」 會使 ， 講 「 物件 」 嘛會使 。
若講 物件 ， 一般 是 咧 講 無價值 的 、 足 破 、 足 舊的 彼種 。
若講 人 ， 當然 意思 是 足䆀 、 足 惡質 ， 彼个 人 足 漚 的 ， 漚 人 。
「 漚古 」 就是 「 漚 」 。
． 代 tāi ： 這馬 「 代誌 」 逐家 會曉 講 ， 可能 較 袂曉 較 簡 束 的 「 代 」 。
例 ： 這 就是 一个 歡喜 代 。

2020 . 04 . 16 《 臺語 講 世事 》 ： 臺灣 的 王梨
． 撩 柴 liâu-tshâ ： 古早 一个 行業 。
． 撩 肉 liô-bah vs . phue 肉 ( phue-bah )
． 外盤 guā-puânn ， 和盤 hô-puânn ， 無啥 盤 bô-siánn-puânn ，
算袂和 盤 sǹg-bē / buē-hô-puânn 。
． 小故 事 ： 這馬 咱 臺灣人 若是 做 喪事 ， 有當時仔 會 做 罐頭 塔 ，
為啥物 會 做 罐頭 塔 ？
． 酵素 kànn-sòo ， 酵素 kànn-sòo ， 酵素 kànn-sòo ： 這字 讀做 酵 kànn 。
註 ： 《 教典 》 酵 kànn ， 又 唸 作 kà 。
． 發酵 huat-kànn
★ 王梨 ông-lâi vs . 旺 梨 ōng-lâi
． 磚仔角 擘 去
． 冇石 快 擘 phànn-tsio̍h khuài-peh

一 、 看 新聞 講臺 語 ： 王梨 車 拋拋走 ， 一工 趁 五萬
◎ 翻譯
華語 ： 黃色的 小貨車
臺語 ： 黃黃 貨物仔車 （ 發財仔車 ）
N̂g-n̂g huè / hè-bu̍t-á-tshia ( huat-tsâi-á-tshia )
＊ 咱 會當 講 車 是 「 貨物仔車 」 ， 嘛有 人講 「 發財仔車 」 。
咱 會當 講 「 細臺 貨車 」 ， 「 貨物仔 」 強調 這个 「 貨 」 ，
． 黃黃 n̂g-n̂g ： 形容 黃色 。
「 黃黃 的 n̂g-n̂g-ê 」 彼字 「 的 ê 」 ， 定定 會當 省略 。

華語 ： 它 整 車 都是 黃色的 ， 相當 搶 眼 。
臺語 ： 規 隻 車 黃錦錦 ， 真 唌人 目 。
Kui tsiah tshia n̂g-gìm-gìm / n̂g-gím-gím , tsin siânn-lâng-ba̍k .
． 規 kui ： 足 臺語 氣 的 。 規 隻 ， 就是 全部 。 這臺 車 全部 按怎 。
例 ： 規工 咧 遐 賴賴趖 ( luā-luā-sô ) 。 規 kui ， 全部 的意思 。
若 接 數字 的時陣 ， 意思 是 「 接近 彼个 數字 」 。
例 ： 遮 有 規百 个 人 。 按呢 是 接近 一百个 人 。
例 ： 規 十 个 ， 就是 接近 十 个 。
． 黃錦錦 n̂g-gìm-gìm ， 嘛有 人講 n̂g-gím-gím ， 兩个 無仝 調 的 疊 詞 。

華語 ： 老闆 『 切掉 後車廂 ， 變成 車斗 』 。
臺語 ： 頭家 共 車 「 廂 仔 撩 起來 做 後斗 」 。
Siunn-á liâu khí-lâi tsò āu-táu .
． 撩 liâu ： 咱 一下看 ， 有人 想講 共 按呢 掀起來 ， 其實 毋是 。
意思 是 「 用 啥物 器具 去 切 、 割 這款的 動作 」 。
撩 liâu ， 佇 咱 臺語 是 「 切 」 的意思 。
﹡ 古早 有 一个 行業 號做 「 撩 柴 liâu-tshâ 」 ， 彼 就是 咧 鋸 柴 ， 共 樹木 、 木材 ，
看 按怎 切 、 割 較 細塊 ， 會當 來 做 利用 。
． 撩 liô ： 去 買菜 的時陣 ， 買 豬肉 ， 共 頭家 講 「 這 油 共我 撩 起來 。 」
「 撩 」 有 兩个 讀音 ， 讀音 無仝 ， 意思 無仝 ， 動作 欲倚 欲倚 。
撩油 liô-iû 、 撩 肉 liô-bah ， 會當 想像 彼支 啥物 家私 、 刀仔 ，
敢若 共 切 ， 但是 「 撩 liô 」 就是 特別 較 幼 、 較 薄 的 面積 。
撩 肉 liô-bah ： 嘛有 人講 phue 肉 。
撩 liô ， 會使 直 撩 ， 嘛會 使橫 撩 。
phue 肉 ： 愛 平平 共 物件 切 予 一片 一片 ， 薄薄 按呢 。
有 小可 無仝款 。

華語 ： 到 產地 去 批發 鳳 梨 。
臺語 ： 到 產 地盤 王梨 。
Kàu sán-tē puânn ông-lâi .
． 盤 puânn ： 咱 一般 所知 影 的 ， 大盤 tuā-puânn ， 外盤 guā-puânn ，
和盤 hô-puânn ， 無啥 盤 bô-siánn-puânn ， 是 名詞 的 部份 。
這字 會使 做 動詞 ， 咱 遮 所用 的 是 動詞 。
算講是 去 共 批發 ( phue-huat ) 、 割 ( kuah ) 的意思 。
． 算袂和 盤 ， 就是 算袂和 ( sǹg-bē / buē-hô ) ， 可能 支出 佮 收入 算袂和 。
例 ： 這 盤 生理 算袂和 ， 伊 毋是 一个 和盤 。
． 無啥 盤 bô-siánn-puânn ： 意思 是無 啥物 收入 ， 無啥物 錢 。
註 ： 《 臺文 華文 線頂 辭典 》 無盤 ： 『 無 利 可 圖 』 。
例 ： 這 盤 生理 趁 無啥物 錢 ， 無啥 盤 ， 袂和盤 。

華語 ： 擅 自 變更 車 體會 罰錢 。
臺語 ： 亂使 改車 身 是 會 罰錢 – 得 。
Luān-sú kái tshia-sin sī ē hua̍t-tsînn – tit .
． 亂使 luān-sú ： 後壁 有 字 ， 「 使 sú 」 愛 變調 。
普通時仔 ， 咱 嘛會當 用 ， 這馬 可能 較 罕得 聽著 人講 。
臺語 過去 有 這个 詞 ， 「 亂使 」 啥物貨 ， 會當 接 一寡 動詞 。
例 ： 衫 亂使 穿 ， 當然 會 感冒 。
例 ： 你 毋通 亂使來 ， 亂使 舞 ， 亂使講 ， 亂使 創啥 ， 接 動詞 。
． 會 罰錢 得 ： 會 ē + 動詞 +-- 得 tit ， 會 按怎 得 ， 誠 臺語 的 語法 。
會 罰錢 得 ( li ) ， li 是 tit 的 音 變 ， 嘛是 仝款 的意思 。

二 、 講予 你 知 ： 臺灣 的 王梨
王梨 這个 果子 ， 相信 逐家 攏 非常 熟似 ， 這个 酸甘甜 的 滋味 ， 毋管 是 做 罐頭 ， 生食 ， 抑是 加工 ， 攏 真 受 歡迎 。
而且 「 王梨 」 這个 名 ， 因為 倚 音 的 關係 ， 所以 定定 拜拜的 時陣 ， 嘛 攏會 攢 王梨 。
◎ 早期 的 王梨
＊ 17 世紀 尾 進口
王梨 毋是 咱 臺灣 的 種 ， 是 佇 17 世紀 尾仔 ， 荷蘭 時期 進口 到 臺灣 的 ，
彼个 時陣 ， 王梨 種 佮 這馬 的 非常 無仝款 ， 號做 在來 種 。
＊ 在來 種樹 子 芳味 真 厚 ， 枝葉 真 勇 ， 熱天 烏陰 攏有 擋
佮 咱 這馬 食 的 王梨 ， 有 真 大的 無仝 。
＊ 日本時代 發展 產業
王梨 發展 產業 ， 是 對 日本時代 才 開始 發展 的 。
＊ 鳳山 王梨 工廠 是 起頭
彼个 時陣 ， 是 對 這馬 高雄 鳳山 遮 ， 一个 王梨 工廠 做起 頭 。
＊ 進口 新品種 解決 罐頭 加工 問題
彼 的時陣 的 王梨 ， 就是 在來 種 ， 雖然 芳味 真 厚 ， 但是 果子 較 細粒 ， 而且 嘛 較 柯 ( kua ) ，
若欲 做 罐頭 ， 足 厚工 的 ， 愛 削皮 ， 愛 切 一寡 奇怪 的 形 ， 所以 非常 麻煩 ，
因為 按呢 ， 日本時代 就 開始 ， 對 夏 威 夷 、 東南亞 這寡 所在 ， 進口 新品種 ，
來 解決 罐頭 加工 的 問題 。

◎ 日本時代 的 王梨
＊ 臺北 大稻埕 「 葉 金 塗 」 王梨 王
日本時代 ， 彼个 王梨 罐頭 工廠 是 日本人 開 的 ， 咱 臺灣人 敢有 參與 ？
當然 有 ， 佇 臺北 大稻埕 ， 有 一个 做生理 的 先生 ， 號做 「 葉 金 塗 」 ，
彼个 時陣 ， 伊 有 一个 名號 ， 號做 「 王梨 王 」 ， 著 知 伊 做王 梨 偌 有名 ，
伊 上 旺 的 時期 ， 佇 全臺 灣 有 六間 工廠 。
＊ 上 旺 的 時期 有 六間 工場
小故 事 ： 這馬 咱 臺灣人 若是 做 喪事 ， 有當時仔 會 做 罐頭 塔 ， 為啥物 會 做 罐頭 塔 ？
聽講 佮 葉 金 塗 先生 有關係 ， 伊 是 做王 梨 罐頭 的 ， 伊 過身 的 時 ， 用 王梨 罐頭 做 祭品 ，
創 一个 罐頭 塔 ， 都按呢 開始 ， 咱 臺灣人 這馬 喪事 ， 有 罐頭 塔 的 慣勢 。
＊ 1935 年 臺灣 合同 王梨 株式 會社 外銷 市場 世界 第三 大
葉 金 塗 先生 佇 1935 年 ， 創 一个 「 臺灣 合同 王梨 株式 會社 」 ， 共 所有 做王 梨 的 業者 ，
集合起來 ， 做甲 生理 非常 大 。
彼个 時陣 ， 外銷 市場 是 世界 第三 大 。
＊ 1941 年 太平洋戰爭 爆發 受 影響
無彩 的 是 ， 過 無幾 冬 ， 太平洋戰爭 爆發 ， 真濟 工廠 去 予 美軍 破壞 ，
抑是 日本 政府 無 支持 等等 ， 這个 產業 就按呢 結束 。

◎ 戰後 的 發展
＊ 1946 年 ， 臺灣 行政 長官 公署 接收 「 臺灣 合同 王梨 株式 會社 」
＊ 1955 年 ， 「 臺灣 王梨 股份有限公司 」 正式 成立
這 就是 咱 所知 影 的 「 臺 鳳 公司 」 ， 彼个 時陣 ， 政府 非常 支持 ， 真濟 有利 的 政策 一直 出來 。
＊ 1970 年代 ， 臺灣 王梨 產業 佇 世界 排 頭名
彼个 時陣 ， 臺灣 做王 梨 罐頭 的 工廠 ， 有 百幾 間 ， 非常 旺 。
1970 年代 ， 咱 臺灣 的 王梨 產業 ， 佇 世界 排 頭名 ， 非常 厲害 。
＊ 10 年內 工商業 發展 漸 失 競爭力
但是 真 無彩 ， 十年 內 ， 因為 臺灣 經濟的 關係 ， 咱的 型態 無仝款 矣 ， 譬如 講 人口 流 入來 都市 ，
抑是 做工的 工資 起價 等等 原因 ， 咱 臺灣 的 罐頭 產業 ， 漸漸仔 失去 競爭力 。

◎ 農業 試驗 單位 進行 品種 研發
拄才 講的 攏是 罐頭 產業 ， 王梨 除了 食 罐頭 以外 ， 閣有 啥物 方式 通食 ？ 咱 這馬 食 王梨 ， 大部份 攏是 生食 ， 雖然 罐頭 產業 有 落 差 ( lo̍h-tshe ) ， 但是 生食 的 部份 非常 拍拚 ， 咱 看著 「 農業 試驗 單位 」 ， 進行 真濟 的 品種 研發 。
＊ 蘋果 王梨 、 釋迦 王梨 、 芳水 王梨 、 甘蔗 王梨 、 甜蜜蜜 王梨 、 金 鑽 王梨 、 牛奶 王梨
這 每 一種 王梨 ， 有的 提來 做 罐頭 較 適合 ， 有的 生食 較 適合 ， 有的 較 甜 ， 有的 較 酸 ，
種種 的 滋味 攏無仝款 。
＊ 臺灣 外銷 果子 王 ， 年 出口 總額 有 美金 4308 萬
目前 來看 ， 咱 臺灣 的 外銷 果子 王 ， 猶閣是 王梨 ， 一年 出口 總額 ， 總共 有 美金 4308 萬 遮爾仔濟 。
＊ 王梨酥 、 王梨 酵素 嘛 搶市
除了 生食 以外 ， 逐家 出國 ， 送 外國 朋友 ， 上愛 買 的 王梨酥 ， 王梨 酵素 等等 ， 攏 非常 搶市 。
王梨 真正 毋但 伊 的 名 倚 音 「 旺 旺 來 」 ， 伊 真正 本身 旺 旺 來 ， 為 咱 臺灣 的 經濟 產業 ， 帶來 真濟 的 利益 ， 真正是 「 旺 旺 來 」 。

◎ 俗語 ：
﹡ 食 樹子 拜 樹頭 Tsia̍h tshiū-tsí pài tshiū-thâu ：
咱 毋是 攏 講 「 食果子拜樹頭 Tsia̍h kué-tsí pài tshiū-thâu 。 」 ？
． 樹子 tshiū-tsí ： 樹仔 生出來 的 果子 的意思 ， 佮 果子 仝 意思 ，
佮 果子 無仝 的 用法 ， 意思 仝款 。
． 厚 kāu ： 以前 的 王梨 ， 氣味 較 厚 。 華語 『 濃 郁 、 濃 厚 』 。
芳味 會當 厚 ， 酒精 會當 厚 。
﹡ 起頭 興興 ， 尾手 冷冷 Khí-thâu hìng-hìng ， bué / bé-tshiú líng-líng ：
． 起頭 khí-thâu ： 意思 是 「 拄開始 的 時 」 。
． 興興 hìng-hìng ： 熱 撲 撲 ( jia̍t-phut-phut ) ， 對 啥物貨 足有 趣味 。
到尾仔 ， 都 規个 冷去 。
這 俗語 咱 嘛會當 用 佇 生活 中 。
． 酵素 kànn-sòo ： 愛 有 鼻音 kànn ， 看著 有 兩个 ” nn ” ， 就是 有 鼻音 。
． 發酵 huat-kànn ： 咱 若 做 麭 ( pháng ) 的時陣 ， 麵粉 著愛 先 予 伊 發酵 。
愛 加 唸 幾擺 矣 。
． 予 你 食了 會 「 紲喙 suà-tshuì 」 ： 一喙 接一 喙 ， 一喙 紲 一喙 的意思 。
紲 suà ： 接紲 的 紲 ， 繼續 落去 。
例 ： 紲攤 suà-thuann 。
「 紲喙 」 就是 寫 這兩个 漢字 。
★ 王梨 ông-lâi vs . 旺 梨 ōng-lâi ： 主要 是 因為 腔口 差 。
王梨 ông-lâi ， 變調 了後 ， ông 第 5 調 變 第 3 調 、 第 7 調 。
旺 梨 ōng-lâi ， 變調 了後 ， ōng 第 7 調 變 第 3 調 ， 有人 無 按呢 講 。
若欲 用 腔 ， 兩个 腔 攏會 合 的 狀況 來講 ， 大王 的 「 王 ông 」 較 合 。
． 擘皮 peh-phuê / phê ： 這 嘛是 腔口 差 。
講 以前 的 王梨 ， 欲 食 ， 欲 做 罐頭 ， 愛 擘皮 ， 擘 甲 足 辛苦 。
擘 peh ， 擘開 ， 擘 柑仔 。 目睭 擘開 嘛是 擘 。
這字 古早時 ， 以前 猶有 其 它 的意思 。
． 磚仔角 擘 去 ： 敢若 欲 去 擘 磚仔角 ， 愛 出 偌大 力 ， 毋是 啦 。
這 是 足 趣味 的 形容 ， 敢若 予人 擘 落來 ， 落落來 ( lak – lo̍h-lâi ) 。
古早時 ， 擘 毋但 咱 會當 家己來 擘 ， 敢若 袂輸 去 夆 擘開 。
． 冇石 快 擘 phànn-tsio̍h khuài-peh ： 石頭 若 冇冇 ， 連鞭 都 擘開 矣 。

三 、 看戲 齣 ( hì-tshut ) 講臺 語
◎ 夭壽 喔 ！ 欲 予 你 做 新婦仔 喔 ？
Iáu-siū – ooh ! Beh hōo lí tsò sin-pū-á – ooh ?
． 新婦仔 sin-pū-á vs . 新婦 sin-pū ：
本來 若講 有 加 「 仔 á 」 ， 應該 攏是 敢若 較 無 物 的 ， 較 無價值 ， 較 細 等等 。
所以 有人 會 共 「 新婦仔 」 單獨 用 佇 華語 的 『 童 養媳 』 。
若是 無 「 仔 á 」 ， 「 新婦 」 就是 後生 的 某 。
加一 个 「 仔 á 」 ， 就是 細漢 共 𤆬來 厝內 飼 ， 佮 後生 做伙 大漢 ， 大漢 欲 做 後生 的 某 。
這 是 過去 的 一个 社會現象 ， 這馬 應該 無 這種 矣 。
以前 予人 做 新婦仔 ， 著愛 足 卑微 的 ，
例 ： 你 毋通 一个 新婦仔體 。
這 是 過去 制度 留落來 的 詞 。
有人 過去 家庭 為著 家己 足歹 維持 生活 ， 查某囝 生 傷濟 个 ，
若 分 予 家境 較 好 的 ， 雖然 是 去 做 新婦仔 ， 毋過 上無 食會 飽 ，
嘛有 這款的 家庭 ， 有人 對 新婦仔 足好的 ， 嘛是 有 。

◎ 啥物 時代 矣 ， 閣有 老爸 掠 查某囝 拄數 。
Siánn-mih sî-tāi-ah , koh ū lāu-pē lia̍h tsa-bóo-kiánn tú-siàu .
． 拄數 tú-siàu ： 準做 共 數 攏 還清 矣 ， 查某囝 送 你 ， 等於 賣 你 ， 我 提著 啥物 錢 。

◎ 真正 死無人哭 ！
Tsin-tsiànn sí-bô-lâng-khàu !
． 有時仔 ， 臺語 咧 罵 、 怨嘆 、 咒讖 ( tsiù-tshàm ) ， 有 足 濟種 講法 。
這 是 其中 一種 ， 意思 是 「 你 死 矣 無人 會 哭 ， 無人 會 悲傷 」 。
因為 咱 過去 的 觀念 ， 人 死 的時陣 ， 身軀邊 無 囝孫仔 圍咧 ， 按呢 是 足 歹命 的 ，
逐家 會 感覺 是 人生 上大的 侮辱 ( bú-jio̍k / lio̍k ) ， 這 是 過去 的 一个 觀念 。

2020 . 04 . 23 《 臺語 講 世事 》 ： 全民 健保
． 顯明 hián-bîng ： 佮 「 明顯 bîng-hián 」 無啥 仝 。
． 「 提早 」 一工 　 （ Ｏ ） ； 「 提前 」 一工 　 （ Ｘ ）
． 注文 tsù-bûn
例 ： 我 欲 佮 總經理 見面 ， 我 有 共伊 注文 。 （ 6 ： 00 ） （ ？ ）
註 ： 「 注文 」 的 討論 ， 會當 參考 《 臺語社 》 裡 4 月初 9 ， TWkid Lai 的 鋪 文
． 老 罔老 ， 閣會 「 掰 塗豆 」 Lāu bóng lāu , koh ē pué / pé thôo-tāu
． 做親情 tsò / tsuè-tshin-tsiânn 。

一 、 看 新聞 講臺 語 ： 防疫 系統 升級 健保 卡通 查 行踏 史
◎ 翻譯
華語 ： 健保卡 插 下 去 ， 螢幕 上 立刻 跳 窗 顯示 ， 有 沒 有 到 過 中 港 澳 旅遊 。
臺語 ： 先 插 健保卡 ， 螢幕 頂 隨 跳 窗仔 出來 ，
Îng-bōo tíng suî thiàu thang-á tshut – lâi ,
顯明 有 去過 XXX 無 。
hián-bîng ū khì-kuè XXX – bô .
＊ 「 跳 一个 窗仔 出來 」 ， 這 若無 咧 用電 腦 的 觀眾 朋友 ， 可能 想講 是 啥物人 對 窗仔門 跳出來 。
這个 「 窗仔 」 是 電腦 的 用詞 ， 就是 Window ， 咱 若 用電 腦 ， 伊 就會 一个一个 一直跳 出來 ，
咱 直接 翻做 「 窗仔 」 就會使 。
像 螢幕 ， 有人 用 英語 講 Monitor ， 當然 「 窗仔 」 講 Window 嘛有 。
講 「 窗仔 」 敢若 較 古錐 。
＊ 這馬 咱 咧 用電 腦 ， 抑是 現代 的 科技 ， 嘛 定定 會 出現 一寡 字 ， 咱 臺語 欲按怎 講 ？
． 『 滑鼠 』 → 鳥鼠仔 niáu-tshí / tshú-á ： 彼个 形 有 像 鳥鼠仔 ， 若 直接講 ，
愛 配合 是 咧 講 電腦 的 物件 ， 愛 看 前後 句 。
． keyboard 『 鍵盤 』 → 齒盤 khí-puânn ， 因為 伊 一 齒 一 齒 ， 閣有 合音 。
． Hard Disc 『 硬碟 』 → há-ti ， 硬碟 ( ngē / ngī-tia̍p ) 嘛有 人講 。
碟 tia̍p ， 小可 佮 另外 一个 字 ， 共人 「 擉 tia̍k 」 ， 擉 甲 足 悽慘 ， 閣 倚 音 。
例 ： 你 硬欲 共 擉 。
所以 講 「 há-ti 」 ， 算是 英文 翻 過來 的 ， 較 簡化 。
． 顯明 hián-bîng ： 佮 「 明顯 bîng-hián 」 無啥 仝 。
有 足 明白 的 表示 ， 抑是 顯示 啥物貨 ， 顯示 甲 足 明 的 。
例 ： 你 顯明 有 去過 XXX 。
抑是 啥物代誌 有 顯明 。
例 ： 你 這馬 定定 佮 伊 出去 食飯 ， 顯明 你 已經 無愛 我 矣 。

華語 ： 提前 一 天 ， 把 預約 的 名單 送到 健保署 ， 我 們 會 回報 給 醫院 。
臺語 ： 提早 一工 ，
Thê-tsá tsi̍t kang ,
共 注文 的 名單 送到 健保署 。
kā tsù-bûn ê miâ-tuann sàng kàu Kiān-pó-sú .
． 『 提前 』 ： 咱 是講 「 提早 」 ， 咱 本來 就有 提早 的 講法 。
時間 是講 「 早 tsá 」 佮 「 晏 uànn 」 。
． 注文 tsù-bûn ： 咱 若是 事先 共人 預約 彼種 的 ， 會當 講 「 注文 」 。
例 ： 我 有 注文 一个 雞卵糕 。 買物件 的 彼種 注文 。
這種 約會 ， 人佮人 見面 ， 本來 原意 是無 按呢 用 ， 攏 干焦 用 佇 買物件 。
毋過 ， 這種 外來語 ， 引進 來臺 語 內底 的時陣 ， 有時 會 共 延伸 ， 有一寡 變化 ，
抑是 創新 一寡 意思 。
例 ： 我 欲 佮 總經理 見面 ， 我 有 共伊 注文 。

華語 ： 只要 醫師 授權 給 藥師 或 護理 人員 ， 就 … …
臺語 ： 凡若 醫生 有 放權 予 藥劑師 … …
Huān-nā i-sing ū pàng-khuân / kuân hōo io̍h-tse / tsè-su … …
． 凡若 huān-nā ： 「 凡若 按怎 」 就是 「 若 按怎 」 的意思 。
就是 有 「 凡若 huān-nā 」 這種 講法 。
例 ： 凡若 見著 你 ， 我 就 足 歡喜 。
例 ： 凡若 看著 咱的 節目 ， 咱的 臺語 就會 進步 。
． 『 授權 』 ： 咱 會當 講 「 放權 pàng-khuân / kuân 」 。

華語 ： 要 弄 清楚 病患 旅遊 和 接觸 史 。
臺語 ： 患者 行踏 、 往來 的 情形 掰 予 清 。
Huān-tsiá kiânn-ta̍h , óng-lâi ê tsîng-hîng pué / pé hōo tshing .
． 行踏 kiânn-ta̍h ： 旅遊 就 接觸 矣 ， 但是 閣較 口語 ， 會當 講 「 行踏 」 ，
因為 行踏 可能 比 旅遊 範圍 閣較 闊 ， 閣 往來 按呢 。
「 行踏 」 就是 你 有 行到 佗 ， 踏 到 佗 ， 無一定 是 去 旅遊 ， 範圍 較 闊 ，
意思 是 去到 佗位 都著 矣 。
． 患者 huān-tsiá ： 愛 注意 ， 咱 可能 看 華語 會 想講 是 「 病人 」 ，
但是 咱 對 日本時代 開始 ， 傳統 臺語 是 用 「 患者 」 這个 詞 。
這 嘛是 對 日語 來 的 ， 這馬 咧 教 醫 用 臺語 的 醫生 、 老師 足 堅持 ， 愛用 傳統的 「 患者 」 ，
聽起來 敢若 嘛 較 專業的 感覺 。
． 掰 pué / pé ： 共 物件 ， 本來 是講 敢若 撥 ( puah ) 開 按呢 ，
掰會 pué-huē ： 共伊 理路 用 予 清楚 。
例 ： 共 目屎 掰 予 離 。 → 掰 目屎 pué / pé ba̍k-sái ，
例 ： 掰 去 邊仔 pué / pé khì pinn-á
動作 是 差不多 ， 伊 叫做 「 掰 塗豆 pué / pé thôo-tāu 」 。
﹡ 老 罔老 ， 閣會 「 掰 塗豆 」 Lāu bóng lāu , koh ē pué / pé thôo-tāu 。
嘛有 人講 老 罔老 ， 閣會 「 擘 塗豆 」 。 這 敢若 有 變形 ， 毋是 毋著 。
攏是 講 「 雖然 年歲 較濟 ， 毋過 猶閣 足 勇健 」 的意思 。
有 去 請教 種 過 塗豆 的 前輩 ，
古早 ， 共 塗豆仁 囥 lueh （ 落去 ） 了 ， 會 共 塗 掰 予 崁 ( khàm ) 起來 ，
是 咧 做 彼號 種 塗豆 的 代誌 。 塗豆 囥落 去 ， 用 跤 共 塗 掰 掰 咧 。
「 掰 塗豆 」 變做 是 一个 種 塗豆 的 動作 。
古早 真濟 人 愛做 的 一个 動作 ， 「 種 tsìng 」 一定愛 有 做 著 這步 ，
表示 你 猶有 法度 做穡 ， 就是 勇健 。

二 、 講予 你 知 ： 全民 健保
這回 ， 武漢肺炎 ， 咱的 健保 制度 ， 發揮 真大 的 功能 ， 今仔日 簡單 來 介紹 ， 對 咱 影響 非常 大的 制度 。
◎ 健保 的實 施
＊ 實施 進前 ： 職業 社會 保險 、 私人 健保
會記得 健保 實施 進前 ， 咱 臺灣人 欲 看醫生 等等 的 費用 ， 攏 真 懸 ， 有真濟 人 看袂起 醫生 。
彼个 時陣 ， 大部份 攏是 私人 的 健康 保險 來 出錢 。
敢有 社會 保險 ？ 當然 嘛是 有 ， 譬如 講 農 保 、 勞保 、 軍 保 等等 ， 依 職業的 社會 保險 ，
但是 這个 社會 保險 給付 的 項目 ， 佮 咱 這馬 所知 影 的 健保 ， 有 真 大的 無仝款 。
以前 看醫生 ， 真正是 非常 開錢 。
＊ 1994 年 ， 通過 《 全民 健康 保險 法 》
但是 咱 到 1994 年 ， 通過 法律 《 全民 健康 保險 法 》 。
＊ 1995 年 正式 實施
一直到 1995 年 正式 實施 了後 ， 咱 這馬 臺灣 的 健保 制度 ， 會使 講是 世界 有名 ，
對 咱的 生活 非常 有 幫贊 。
＊ 目前 主管機關 ： 行政院 衛福部 健保署
這馬 是 2020 年 ， 這 中央 經過 20 幾 年 ， 有真濟 變化 ， 但是 目前 ，
咱的 主管機關 就是 「 行政院 衛生福利部 健保署 」 。

◎ 面對 財政 危機
＊ 醫療 支出 超過 保費 收入 真濟
若 去 看 健保 的 時 ， 咱 是毋是 攏 干焦 付 掛號 費 ， 佮 部份 負擔 的 費用 ？
所以 一開始 ， 這款 情形 ， 健保 佇 拄開始 有 出現 過 一寡 財政 的 危機 ，
就是 發現 醫療 支出 超過 保費 收入 非常 濟 。
彼个 時陣 ， 醫療院所 亻 因 報 偌濟 ， 健保署 著愛 共 付 偌濟 ， 結果 發現 按呢 袂使得 ，
就 出現 一个 新制度 ， 號做 「 健保 總額 支付 制度 」 。
＊ 健保 總額 支付 制度 ： 就 特定 範圍 的 醫療 服務 代先 協商
簡單 講 ， 就是 病院 佮 健保署 ， 會 就 特定 範圍 的 醫療 服務 ， 代先 協商 ， 先 訂 一个 額度 出來 ，
若是 醫療院所 尾仔 請 的 錢 ， 比 額度 較低 ， 健保署 著愛 付錢 ，
若是 ( 比 額度 ) 較懸 ， 才來 協商 ， 按照 比例 來 付錢 。
這 是 對 支出 方面 來 做 控制 。
這个 制度 出現 了後 ， 猶是 無夠 ， 所以 對 收入 方面 ， 嘛 愛做 改變 。
＊ 2013 年 ， 二 代 健保 ： 薪資 掠外 的 所得 愛 納 補充 保費
對 2013 年 ， 出現 號做 「 二 代 健保 」 。
啥物 是 「 二 代 健保 」 ？
就是 除了 你的 薪資 掠外 的 所得 ， 愛 納 補充 保費 ， 譬如 講 你 有 大筆 的 賞金 ， 抑是 你 有 兼職 ，
抑是 你的 股票 、 股仔囝 的 錢 ， 租金 等等 ， 這 攏愛 另外 閣 納 補充 保費 。
這个 部份 算是 稅 金的 概念 。

◎ 破產 的 疑慮
到 目前為止 ， 逐家 對 咱的 健保 是毋是 會 破產 ， 有真濟 疑慮 。
健保署 共 咱 講 ， 對 源頭 收入 佮 支出 ， 攏有 咧 處理 矣 。
＊ 開 源 措施 ： 總額 支付 制度 → 二 代 健保
針對 咱的 健保 ， 是 一層 一層 的 保護 。
＊ 開會 決定 隔年 醫療 支出 額度
每 一年 開會 來 決定 ， 隔轉年 醫療 支出 的 額度 是 偌濟 。
＊ 健保 安全 準備 基金 （ 4 個月 給付 ）
咱 閣有 一个 健保 安全 準備 基金 ， 佇咧 遐 。
目前 是 猶閣有 4 個月 的 給付 ， 這 已經 是 超過 法律 的 規定 。
所以 目前 來看 ， 猶閣 有夠 。
＊ 基金 2022 年 開了 ， 著愛 調整 保費
若 萬不二 ， 真正 基金 佇 2022 年 開了了 ， 了後 ， 才有 可能 調整 保費 。
當然 這馬 逐家 是 往 這个 「 毋通 閣 調整 保費 」 的 方式 來 進行 ，
毋但 政府 愛 拍拚 ， 咱人 民 嘛愛 配合 。

◎ 予 健保 行 久長 ， 有真濟 代誌 愛 來 做
＊ 2003 年 全面 IC 卡 、 2010 年 雲端 藥 歷
佇 2003 年 ， 咱的 健保卡 已經 全面 IC 卡 化 矣 ， 內面 會當 看著 咱 過去 一段時間 ，
你 去 佗位 看醫生 ， 你 食 啥物 藥仔 ， 攏看會著 ， 這 就 號做 「 雲端 」 ， 用藥 仔 的 歷史 ， 藥 歷 。
＊ 雲端 記錄 幫贊 推動 分級 醫療
這个 記錄 會當 幫贊 咱 啥物 ？ 因為 醫生 看會著 ， 醫療院所 攏看會著 ， 會當 幫贊 咱 推動 分級 醫療 。
＊ 政府 開 源 ， 也著 民眾 節 流
＊ 有病 去 診所 ， 重症 才 到 病院
啥物 是 「 分級 醫療 」 ？ 咱 愛 知影 「 有病 去 診所 ， 重症 才 去 病院 」 。
嘛著 愛 咱 民眾 有 這个 觀念 ， 莫 予 醫療 資源 開甲 遮爾仔 緊 。
咱的 健保 真正是 真好 的 一个 制度 ， 需要 咱 ， 你 佮 我 ， 共同 來 努力 拍拚 。

◎ 語詞 ：
． 健保署 Kiān-pó-sú ： 是 讀音 的 問題 。 署 ( sú ) 逐家 凡勢 猶無 遐爾 熟 。
若準 講 後壁 閣有 物件 ， 署長 sú-tiúnn ， 署 ( sú ) 第 2 調 變 第 1 調 。
． 掠數 lia̍h-siàu ： 掠 一个 數字 的意思 ， 就是 看 數 ( siàu ) 的 狀況 按怎 。
數 siàu ， 是 這个 漢字 ， 白話音 。 可能 有人 會 寫做 「 帳 tiòng 」 ，
毋是 「 掠 帳 lia̍h-tiòng 」 ， 是 「 掠數 lia̍h-siàu 」 。
． 坐數 tsē-siàu ： 就是 「 認數 jīn / līn-siàu 」 ， 抑是 承擔 責任 的意思 。
就是 進前 ， 可能 醫療院所 會 講出來 的 ， 健保署 攏欲 坐數 ， 這馬 慢慢仔 無欲 按呢 。
一般 以早 咧 用 ， 若 用 佇 錢 的 ， 大部份 是 代替 人 付錢 的意思 。
例 ： 伊 欠人 錢 ， 煞 掠 亻 因 老母 來坐 數 。
﹡ 諺語 ： 喙 食 ， 予 尻川 坐數 Tshuì tsia̍h , hōo kha-tshng
意思 是 差不多 ， 延伸 做 「 負擔 責任 」 的意思 。
． 支理 tsi-lí ： 是 「 支付 」 的意思 。
． 請 錢 tshíng-tsînn ： 申請 啥物 錢 的意思 。 欲 去 共 啥人 請 一筆 錢 。
． 打錢 tánn-tsînn ： 本來 是 欲 予 你 啥物 物件 ， 落尾 用錢 來 代替 。
例 ： 我 本來 想欲 送 你 一領 衫 ， 落尾 想講 我 無時間 去 揀 ， 我 打錢 予 你好 矣 。
． 給付 kip-hù ： 這 是 音 的 問題 ， 月給 gue̍h / ge̍h-kip 、 供給 kiong-kip 。
後壁 有 「 付 hù 」 ， 「 給 kip 」 的 音 要 攑懸 。
． 所得 sóo-tik / tit ： 這 嘛是 音 的 問題 ， 有 兩个 音 。
「 得 tik / tit 」 這个 字 本身 ， 這兩个 音 攏有 ， 唸 佗一个 攏會使 ，
聽著 較濟的 敢若 是 「 所得 sóo-tik 」 ， 嘛有 人講 「 所得 sóo-tit 」 。
． 做件 tsò / tsuè-kiānn ： 算是 一寡 散工 ( suánn-kang ) ， 看 ( 做 ) 一件 幾 箍 ，
彼 叫做 「 做件 」 的 。 就是 『 按 件 計 酬 』 。
嘛有 可能 做 「 作家 tsok-ka 」 、 「 畫家 」 ， 嘛是 攏 做件的 ，
看做 幾 件 來 算錢 ， 彼 嘛是 散 ( suánn ) 工 ， 無 固定 的 月給 。
． 股仔囝 kóo-á-kiánn ： 足 趣味 的 ， 有 咧 投資 股票 的 人 就會 知 ， 就是 「 股票 的 利息 」 的意思 ，
一股 會 生囝 ， 股仔囝 ， 股利 。
． 利息 lī-sik ： 這 是 讀音 的 問題 。
． 錢仔囝 tsînn-á-kiánn ： 錢 會 生出 利息 ， 錢 生出來 的囝 。

三 、 看戲 齣 ( hì-tshut ) 講臺 語
◎ 做 你 無閒 。
Tsò / Tsuè lí bô-îng ?
﹡ 兩種 腔 ， 意思 就是 「 你 都 莫插我 ， 做 你 無閒 」 。
這个 「 做 」 字 ， 有 足濟 種 用法 ， 其中 一个 用法 ： 隨在人 按怎 。
這个 「 做 」 足 臺 語氣 的 。
有當時仔 ， 規氣 講 「 你 做 你 ， 你 做 你 」 ， 毋是 叫 你 做 你 家己 ， 是講 「 你 無閒 你的 」 。
上 捷 用 就是 ： 做工課 、 做代誌 、 做親情 ( tshin-tsiânn ) 這種 的 。
做風颱 、 做 大雨 這種 的 ， 嘛會當 用 ， 是 咱 普通 知影 的 「 做 」 ，
咱 遮的 「 做 」 ， 就是 「 隨在你 」 的意思 。
例 ： 你 哪會使 做 你 去 ？

◎ 咱 查某人 是 菜子仔 命 。
Lán tsa-bóo-lâng sī tshài-tsí-á-miā ,
凊彩 掖 ， 凊彩 大 。
tshìn-tshái iā , tshìn-tshái tuā .
﹡ 這 是 古早時 的 觀念 。
菜子仔 命 tshài-tsí-á-miā ， 到底 是 啥物 命 ？
因為 菜子 ， 愛 看 別人 共 菜子 掖 佇 tueh ( 佗位 ) ， 伊 就佇 tueh ，
伊 袂 講 走去 別位 ， 是 掖 菜子 的 人 決定 的 ， 無 家己 決定 的 權利 。 菜子 無 家己 決定 命運 的 權利 。
﹡ 凊彩 掖 ， 凊彩 大 。 Tshìn-tshái iā , tshìn-tshái tuā .
按呢 ， 查某人 足 厲害 的 。 這个 意思 是 會使 按呢 解說 。
因為 菜子 ， 閣有 另外 一个 意思 ， 足 粗俗的 ， 毋是 足 貴 的 物件 ，
閣 俗 ， 閣 凊彩 人 掖 佇 tueh ( 佗位 ) 。
這 真正是 古早人 的 觀念 ， 這馬 就 無 這个 觀念 。
． 凊彩 tshìn-tshái ： 無 講 一定 按怎 ， tsù 在人 按怎 。 漢字 是 按呢 寫 。
． 凊 tshìn ： 冷 的意思 。 例 ： 凊飯 。 抑是 黯淡 的意思 。
． 掖 iā ： 蓋 臺 語氣 的 。
例 ： 共 掖 落去 。 佇 遮 是 「 掖種 子 」 的意思 。
但是 普通時 ， 咱 生活 嘛有 另外 一个 用法 ， 生活 中 嘛 捷 用著 。
例 ： 囡仔 遮爾濟 ， 共 𨑨迌物 掖 甲 規 四界 。
例 ： 掖 甲 規 塗跤 ， 也 毋 收收咧 。

2020 . 04 . 30 《 臺語 講 世事 》 ： 薁蕘
＊ 這个 物件 『 QQ 的 』 ， 應該 是 欲 講臺 語 的 「 𩚨𩚨 khiū-khiū 」 。
． 薁蕘 ò-giô ， 漢字 就是 按呢 寫 。
＊ 句型 ： 用 （ 名詞 ） 落去 （ 動詞 ）
． 捏 tēnn / tīnn vs . 捻 liàm
． 笑黃 色 tshiò-n̂g-sik 、 笑紅 tshiò-âng 、 笑 青 tshiò-tshenn / tshinn
． 𩚨嗲嗲 khiū-teh-teh ： 漢字 是 按呢 寫 ， 疊 詞 嗲 嗲 寫法 猶有 爭議 。
． 熁 hannh
＊ 薁蕘 樹 有 分做 公的 ， 佮 母 的 。
＊ 按怎 看 是毋是 正的 薁蕘
． 特徵 ti̍k-ting 、 特徵 ti̍k-ting 、 特徵 ti̍k-ting ， 讀 3 遍 ， 足 重要 。
． 水浸粿 tsuí-tsìm-kué / ké → 『 蒟 蒻 』 。
． 粉鳥舅 hún-tsiáu-kū
． 萎 去 ui – khì vs . 蔫去 lian – khì ：
． 伴手 phuānn-tshiú vs . 等路 tán-lōo

一 、 看 新聞 講臺 語 ： 薁蕘 仙草 真 退火 教 你 分別 真 抑 假
◎ 翻譯
華語 ： 咕 溜 咕 溜 ， ㄉ ㄨ ㄞ ㄉ ㄨ ㄞ 的 愛 玉 。
臺語 ： 滑溜 閣 “ 食 丘 ” 的 薁蕘
Ku̍t-liu koh khiū ê ò-giô .
＊ 這个 物件 『 QQ 的 』 ， 應該 是 欲 講臺 語 的 khiū-khiū ，
因為 華語 無 彼款 第 7 調 的 中 長 音 ， 所以才 變做 「 QQ 」 ， 走音 去 。
「 𩚨 」 的 漢字 就是 按呢 寫 ， 逐家 愛 看 予 清楚 。
． 薁蕘 ò-giô ： 有人 感覺 這个 「 蕘 giô 」 足歹 講 ， 愛 有 彼个 濁音 “ g ” 。
建議 逐家 ， 「 薁蕘 ò-giô 」 漢字 就是 按呢 寫 。
主要 是 讀音 ， 逐家 可能 攏 看 漢字 「 愛 玉 」 ， 就按呢 讀 「 ài-gio̍k 」 ， 其實 是 「 薁蕘 ò-giô 」 。

華語 ： 採用 天然 的 愛 玉 籽 揉 洗 ， 在水 裡 揉 洗 出 果 膠 。
臺語 ： 用 天然 的 子仔 落去 洗 ，
Īng thian-jiân ê tsí-á lo̍h-khì sé / sué ,
浸水 捏 予 有 膠 。
tsìm tsuí tēnn hōo ū ka .
＊ 句型 ： 用 （ 名詞 ） 落去 （ 動詞 ） ，
這生 活 中 定定 咧 講 ， 會 閣較 強調 彼个 動作 的 感覺 。
這馬 逐家 攏會 講 ： 用 （ 名詞 ） ＋ （ 動詞 ） ， 「 落去 」 無去 矣 ， 這 嘛是 算 一種 講法 。
例 ： 用 青菜 落去 ， 佮 雞 做伙 炕 ( khòng ) 。
例 ： 你 毋通 用 手 落去 烏白 抐 ( lā ) 。
． 捏 tēnn / tīnn ： 有 捏頷頸 tēnn / tīnn ām-kún 。
． 捻 liàm ： 取 較 細塊 的 物件 ， 共 捘 ( tsūn ) lueh ( 落去 ) 。
比較 上 ， 「 捏 tēnn / tīnn 」 手 的 動作 會 較大 。 字 嘛無 仝款 。
.
華語 ： 真的 愛 玉 呈 淺棕色 。
臺語 ： 正的 薁蕘 是 笑黃 色 。
Tsiànn ê ò-giô sī tshiò-n̂g-sik .
﹡ 這 色 是 較 主觀 ， 無一定 你 看 感覺 是 咖啡色 ， 可能 我 看 感覺 是 黃色 。
遮 所謂 的 『 淺 棕 』 ， 當然 『 棕 』 ， 咱 一般 可能 講 「 咖啡 ka-pi 」 ， 會當 講 「 淺 咖啡 」 。
過去 古早 ， 有 一个 講法 「 笑黃 色 」 ， 表示 是 淺黃 色 的意思 ， 可能 以前 無 咖啡 ， 干焦有 薁蕘 。
． 笑黃 色 tshiò-n̂g-sik ： 毋是 共 黃色 笑 。 這 「 笑 」 是 淺淺的 的意思 。
古早 可能 誠 四常 按呢 用 ， 這馬 逐家 攏 袂記得 ， 愛 共 抾 轉來 用 。
例 ： 笑紅 tshiò-âng 、 笑 青 tshiò-tshenn / tshinn
粉紅色 ， 嘛有 人講 「 笑紅 色 」 ， 聽起來 足 文雅 。

華語 ： 口感 『 過度 Q 彈 』 ， 吃 起來 『 像 果 凍 』 。
臺語 ： “ 食 丘 ” 嗲 嗲 ， 袂輸 菜燕 。
Khiū-teh-teh , bē / buē-su tshài-iàn .
． 𩚨嗲嗲 khiū-teh-teh ： 漢字 是 按呢 寫 。
疊 詞 「 嗲 嗲 」 是毋是 一定 按呢 寫 ， 可能 有 爭議 。 因為 是 擬 聲 ， 敢 一定 愛用 這个 字 ，
這 可能 是 揣 一个 較 倚 ( 音 ) 的 。
＊ 『 口感 』 ， 較 口語 的 是講 「 喙尾 tshuì-bué / bé 」 ， 一寡 喙尾 的 講法 ：
． 韌布布 jūn / lūn-pòo-pòo ： 咬 袂 斷 ， 韌布布 。
． 爛糊糊 nuā-kôo-kôo
． 軟膏膏 nńg-kô-kô ： 無一定 咧 講 口感 ， 嘛會當 形容 人 的 姿勢 。
． 𠕇硞硞 tīng-khok-khok
． 『 果 凍 』 佮 菜燕 ( tshài-iàn ) 敢有 仝款 ？
較早 期 干焦 菜燕 ， 無像 這馬 分 足濟 種 ， 以早 彼種 物件 就是 菜燕 。

華語 ： 果 膠 和 礦物質 『 結合 起來 結 凍 』 。
臺語 ： 相濫 堅凍 。
Sio / Sann-lām kian-tàng .
﹡ 共 無仝 的 物件 ， 兩个 以上 ， 濫做伙 ， 咱 會 講 → 相濫 sio / sann-lām 。
． 堅 kian ： 予 伊 變 𠕇 ( tīng ) 這款的 狀況 ， 會當 講是 「 堅 」 。
有 另外 一種 用法 ， 毋是 予 伊 𠕇 ， 是 予 伊 失去 水分 ， 焦去 。
例 ： 堅疕 kian-phí ： 一般 攏 講 「 空喙 khang-tshuì 」 。
有空 喙 了 ， 這馬 堅疕 ， 堅疕 進前 毋 通共 抓 。
較 屬於 失去 水分 的 用法 ： 堅 堅 做 一塊 kian-kian tsò tsi̍t tè 。

華語 ： 加熱 的 時候 ， 比較 容易 融 化 。
臺語 ： 若 共 熁燒 較快 溶 。
Nā kā hannh-sio khah khuài iûnn .
． 熁 hannh ： 燒 燙著 ， 是 熁 ； 日頭 去 共 烘 ， 是 熁 ， 因為 有 懸的 溫度 ，
天氣 足 熱 的 ， 咱 嘛會 講 ： 這日 頭 足 熁 的 。
． 快 khuài ： 誠 緊 。 例 ： 快 焦 、 快 歹 。

二 、 講予 你 知 ： 薁蕘
熱天 一下 到 ， 真濟 人 攏愛 食 薁蕘 ， 食 的時陣 ， 閣愛 參 一點仔 檸檬 汁 ， 甘甜 仔 甘甜 ， 非常 好食 。
◎ 薁蕘
＊ 薁蕘 果 洗過 ， 削皮 ， 烘 予 焦
薁蕘 果 對 樹仔 挽落來 了後 ， 愛 先 洗過 ， 愛閣 削皮 ， 才閣 烘 予 焦 。
＊ 共 黃金色 的 細粒 薁蕘 子 擘 落來
烘 予 焦 了後 ， 伊 果 內面 ， 有 黃金色 的 細粒 薁蕘 子 ， 才 共 擘 落來 。
＊ 佇 水 內底 輕輕仔 浞
擘 落來 了後 ， 共 囥佇 水 內底 ， 輕輕仔 浞 浞 浞 ， 水 內面 開始 有一寡 淺淺的 咖啡色 ，
這 就是 「 薁蕘 水 」 。
＊ 共 薁蕘 水 囥咧 予 堅凍
才閣 共 薁蕘 水 囥佇 咧 遐 ， 囥 予 伊 堅凍 ， 逐家 就 知影 欲按怎 食 矣 。
共伊 切開 ， 才閣 參 蜜 、 參 檸檬 汁 來 食 。
這 就是 薁蕘 做出來 的 情形 。

◎ 薁蕘 樹 的 特性
逐家 攏知影 食 薁蕘 ， 但是 敢知影 薁蕘 樹 生做 啥物款 ？ 有 啥物 特色 ？
＊ 是 臺灣 特有 亞 種 ， 佮 榕仔 仝種
薁蕘 樹 是 咱 臺灣 特有 亞 種 ， 就是 咱 臺灣 才有 的 種 ， 佮 榕仔 仝種 。
＊ 主要 產地 是 南投 、 雲林 、 嘉義 、 高雄 的 中 海拔 山區
薁蕘 樹 ， 有當時仔 會 生做 不止仔 懸 。
＊ 有 分 公的 、 母 的
薁蕘 樹 有 分做 公的 ， 佮 母 的 ， 一般人 看袂出 來 。
愛 對 伊 的 花 來看 ， 公的 佮 母 的 攏會 生 薁蕘 果 ， 伊 的 花 就 藏 佇 薁蕘 果 內面 ，
公的 薁蕘 果 內面 的 花 ， 花粉 愛 傳到 母 的 薁蕘 果 內面 的 花 。
＊ 靠 一種 比 狗蟻 閣較 細隻 的 蜂 弄花
伊 的 花 是 足 細蕊 足 細蕊 ， 著愛 靠 一種 蜂 ， 這種 蜂 比 狗蟻 閣較 細隻 ， 來 授 粉 弄花 ，
咱 才有 薁蕘 通食 。
這種 蜂 足 趣味 的 ， 佇 公的 薁蕘 果 規个 猶未 著時 的時陣 ， 蜂 先 共 卵 ， 生 佇 公的 薁蕘 果 內面 ，
等 公的 薁蕘 果 到分 必開 了後 ， 這 蜂 就 大漢 ， 就 飛飛 飛 ， 飛到 母 的 薁蕘 果 內面 的 花 來 授 粉 ，
授 粉 若 成功 ， 咱 才有 薁蕘 通食 。

◎ 正港 的 薁蕘 真 珍貴
＊ 干焦會當 散發 袂使 種
薁蕘 樹 干焦會當 野生 的 ， 袂當 用 種 的 。
＊ 愛 “ 足 百 ” ( peh ) 樹 ， 抑是 “ 足 百 ” ( peh ) 壁 採收
你 欲 去 共 挽 ， 閣毋 是 凊彩 就會當 挽 ， 你 著愛 “ 足 百 ” 樹仔 ， 抑是 愛 “ 足 百 ” 壁 ， 才 會當 採收 。
而且 毋是 凊彩 欲 挽 著 會使 ， 愛 有 證照 等等 ， 毋是 遮爾仔 好 提著 。
市面上 ， 咱 會 食著 一寡 菜燕 薁蕘 ， 抑是 水浸粿 薁蕘 這款的 ， 真正的 薁蕘 是 真僫 食著 。
＊ 按怎 看 是毋是 正的 薁蕘 ：
正的 薁蕘 的 一寡 特徵 ( ti̍k-ting )
﹡ 較 濁 、 有 紅色 幼 絲 、 切 愈 幼 愈 出水
﹡ 佇 滾水 內 袂 隨 溶去 ， 食起來 較 軟 “ 食 丘 ” ( khiū )

◎ 薁蕘 的 文化
＊ 佮 原住民 的 拍獵 文化 真有 關連
薁蕘 果 到分 的時陣 ， 攏會 唌 一寡 動物 來 食 ， 佮 原住民 的 拍獵 文化 真有 關連
＊ 薁蕘 的 名 是 佗位 來 的 ？
咱 臺灣 各 族 原住民 ， 對 薁蕘 ， 𪜶 攏有 家己 的 名 ， 這族 有 這族 的 名 ， 彼族 有 彼族 的 名 。
咱 為啥物 欲 共 這个 物件 ， 號做 「 薁蕘 」 ？
薁蕘 的 名 到底 是 對 佗位 來 的 ？ 有 足濟 講法 。 舉 兩个 例 ：
﹡ 連 雅 堂 《 臺灣 通 史 》
連 雅 堂 伊 寫 的 這本 書號 做 《 臺灣 通 史 》 ， 內面 伊 有 講著 ：
當初時 ， 有一个人 ， 發現 薁蕘 這款 物件 ， 共伊 提來 賣 ， 真 受 歡迎 。
逐家 就 問 伊 ： 這項 物件 號做 啥物 ？ 這个 人 想想咧 講 ： 我 有 一个 15 歲 的 查某囝 ，
感覺 佮 薁蕘 足成 的 ， 查某囝 號做 薁蕘 ， 所以 這个 物件 就 號做 「 薁蕘 」 。
問題 來矣 ， 因為 《 臺灣 通 史 》 內面 寫 的 是 「 愛 玉 」 ， 就是 這馬 通人知 「 愛 玉 」 這 兩 字 ，
但是 這 兩 字 讀起 來 就 毋是 薁蕘 。
﹡ 薁蕘 ？ 唉 喲 ？
有人 問 講 ： 這 好食 的 物件 號做 啥物 ？ 這个 人 就 講 ：
唉 喲 ！ 遮 好食 著 ！ 所以 逐家 講 「 唉 喲 」 佮 「 薁蕘 」 足成 的 ， 所以 就 共 號做 「 薁蕘 」 。
﹡ 有人 講 「 薁蕘 」 這个 名 ， 是 咱 平埔族 的 講法 ， 這馬 猶無 得著 證實 。

◎ 語詞 ：
． 薁蕘 ò-giô ： 「 蕘 giô 」 “ g ” 的 音 愛 注意 ， 共 逐家 強調 一下 。
有的 所在 是講 「 子仔 jí-á 」 ， 毋但是 臺南 遐的 人講 的 ， 算是 地方 差 。
． 『 果 凍 』 ， 咱 一般 以早 攏 講 「 菜燕 tshài-iàn 」 。
． 散發 suànn-huat ： 意思 是 「 野生 的 」 。 予 伊 家己 散 出去 、 發出 去 。
註 ： 《 教典 》 、 《 臺文 華文 線頂 辭典 》 散發 sàn-huat 。
． 水浸粿 tsuí-tsìm-kué / ké ： 佮 薁蕘 敢若 有淡薄仔 成 的 物件 。
這馬 可能 一般 嘛是 華語 較 時行 ， 叫做 『 蒟 蒻 』 。
『 蒟 蒻 』 咱 臺語 有 講法 ， 就是 「 水浸粿 」 ， 以早 就 有的 講法 。
． 粉鳥舅 hún-tsiáu-kū ： 是 對 日語 こ ん に ゃ く （ Konniyaku ） 來 的 。
粉鳥舅 是 較 落尾 ， 算做 音譯 ， 但是 小可 有 走音 。
． 浞 tshio̍k ： 用 手 輕輕仔 ， 袂 講 足 大力 ， 去 予 伊 形 有 變化 。
． 𩚨 khiū ： 注意 彼个 聲調 ， 是 第 7 調 。
𩚨𩚨 khiū-khiū ， 頭前 第 7 調 愛 變做 第 3 調 ， 毋是 Q Ｑ 。
． 到分 kàu-hun ： 果子 有夠 熟 ， 到 熟 的 狀況 矣 ， 通食 矣 。
． 滾 過 kún – kuè / kè ： 有 經過 「 滾 kún 」 的 這个 程序 、 過程 。
． 𣻸 siûnn ： 就是 一點仔 澹澹 、 黏黏 的 感覺 ， 就是 這字 。
． 萎 去 ui – khì ： 毋是 wiki ， 是 ui – khì 。
一般來講 ， 攏是 敢若 變化 彼个 形 ， 變 較 細 ， 本來 較 尖 變 較 鈍 。
例 ： 喙齒 萎 去 ， 愛 來 重做 喙齒 。
． 蔫去 lian – khì ： 較 偏向 植物 ， 花 、 樹仔 、 草 ， 這種 的 。
． 時行 sî-kiânn ： 足 流行 的 。
例 ： 這馬 臺語 當時 行 。
． 伴手 phuānn-tshiú vs . 等路 tán-lōo
這兩个 各 所在 的 用法 無啥 仝 ， 有的 所在 是 共 這兩个 詞 當做 是 仝款 ，
我 欲來 拜訪 你 ， 我 紮 一个 伴手 也好 ， 紮 一个 等路 也好 ， 攏會使 。
有的 所在 會 分 ， 伴手 是 我 欲 紮去 予 主人 的 禮物 ，
等路 是 主人 欲 予人 客 紮轉去 的 禮物 。
有的 所在 無 ， 這 有 地方 差 。

◎ 俗語
＊ 俗物無好貨
Sio̍k-mi̍h bô hó huè .
意思 是 「 貪俗 ， 可能 買無 啥物 好 的 物件 ， 品質 可能 無好 。 」
是講 咱的 薁蕘 ， 這馬 其實 成本 誠 懸 ， 毋是 俗物 ， 「 俗物無好貨 」 ， 可能 食著 假的 ， 毋是 正的 。
.
＊ 俗物 食 破家
Sio̍k-mi̍h tsia̍h phuà ke .
嘛是 仝款 「 貪俗 」 ， 結果 可能 有 兩種 ：
你 看 這个 物件 足 俗 ， 就 買 規堆 ， 買 足濟 ， 開 足濟 錢 。
另外 一種 ， 可能 你 一時 買 一項 物件 ， 感覺 足 俗的 ， 後壁 可能 愛 修理 ， 愛 按怎 ，
可能 有一寡 付出 代價 閣較 大 ， 閣較 損失 。
