2020 . 05 . 07 《 臺語 講 世事 》 ： 無薪假
． 直直\tit8-tit8\ ： 第二 字 的 直 有 變調 ， 無 變調 ， 意思 無啥 仝款 。
． 文市\bun5-tshi7\ vs . 武市\bu2-tshi7\
註 ： 有 做生理 的 前輩 提供 資訊 ， 講 毋是 文 、 武 ， 應當 是 ：
． 門市\bun5-tshi7\ 對 母市\bu2-tshi7\
門\bun5\ ： 如同 門徒 、 門生 的 bun5 。
母\bu2\ ： 如同 母校 、 母公司\bu2-kong1-si1\ 的 bu2 。
． 市面\tshi7-bin7\ vs . 市草\tshi7-tshau2\
． 疫情\ik8-tsing5\ ： 足濟 人 無啥 會曉 講 ， 因為 疫\ik8\ 普通時 無咧 講 。
疫病\ik8-penn7/ik8-pinn7 ， 疫症\ik8-tsing3\ ， 防疫\hong5-ik8\ 。
． 斬截\tsam2-tsueh8\
＊ 食人 頭路 的 人 的 詞 ， 欲按怎 講 ？ 例 ： 伙計\hue2-ki3\
＊ 俗諺 ： 請 鬼 提 藥單 。 （ X ）
倩鬼提藥單 。 （ O ）
＊ 米甕弄鐃\bi2-ang3-lang7-lau5\
． 𣁳\khat4\ 米

一 、 看 新聞 講 臺語 ： 頭家 吩咐 歇 無 薪 政府 補助 救 辛勞
◎ 翻譯
華語 ： {武漢肺炎 疫情 爆發 之後}
臺語 ： 武漢肺炎 疫情 煏開 了後|bu2-han3-hi3-iam7 ik8-tsing5 piak4-khui1 liau2-au7|
＊ 這个 病名 ， 四字 連 做伙 講是 武漢肺炎\Bu2-han3-hi3-iam7| ， 有的 人 感覺 講 是 欲 強調 這个 所在 ，
嘛 有 可能 是 毋 知影 愛 變調 。
咱 若講 一个 病 的 名 來講 ， 抑是 一个 外 詞 ， 伊 就會 四字 連 做伙 ， 所以 就是 前 三字 攏愛 變調 ：
武\bu2\ → 讀做 bu1 ， 第二 調 變做 第一 調 ；
漢\han3\ → 讀做 han2 ， 肺\hi3\ → 讀做 hi2 ， 攏是 第三 調 變做 第二 調 。
． 煏\piak4\ ： 佇 這个 時陣 ， 敢若 像講 爆炸 、 湠開 彼種 感覺 。
一般 生活 上 ， 用 佇咧 煮食 ， 油 共 啥物貨 煏煏咧 ， 較 芳 。
例 ： 蒜頭 提去 煏煏咧 ， 較 芳 。
用 油 煏 ， 予 伊 逼出 芳味 。 漢字 是 按呢 寫 煏\piak4\ 。

華語 ： {老字號 的 餐廳 都 暫時 歇業 了}
臺語 ： 老字號 餐廳 予 逼甲 暫 歇工|lau2-ji7-ho7 tshan1-thiann1 hoo7 pik4-kah4 tsiam7 hioh4-kang1|
． 老\lau2\ ： 咱 普通時 攏 講 老\lau7\ ， 當然 無毋著 。
但是 佇 遮 是 用 老\lau2\ 字號 ， 佇 這个 狀況 來 用 ，
是 強調 真有 經驗 ， 抑是 真久 、 真 老練 這款 意思 。
這款 意思 ， 咱 就 愛 讀 老\lau2\ ， 本調 第二 調 變做 第一 調 。
． 老練\lau2-lian7\ ： 足有 經驗 的 意思 。
． 花 老去 矣|hue1 lau2-khi3 ah4| . 算做 是 欲 強調 伊 蔫\lian1\ 去 矣 。
時間 過去 了後 ， 花 就會 老去\lau2-khi3\ 。
． 老大\lau2-tua7\ ： 一般來講 是 較 尊稱 的 意思 ， 無一定 足 老\lau7\ 。
． 果子 老 了了|kue2-tsi2 lau2 liau2-liau2/ke2-tsi2 lau2 liau2-liau2| 佮 花 老去 小可仔 仝 意思 ，
佇 遮 是 果子 爛去 ， 攏是 時間 過 較久 ， 果子 老去\lau2-khi3\ 矣 。
． 歇工\hioh4-kang1\ ： 咱 一般 咧 講 歇睏\hioh4-khun3\ ， 意思 可能 較 闊 ，
嘛 會當 講 我 咧 睏 是 歇睏 ， 抑是 我 無做 代誌 ， 嘛是 歇睏 ， 歇睏 感覺 上 範圍 較 闊 。
歇工 ， 是 真正 無做 彼个 工 ， 無去 上 這个 班 ， 較 精確 。

華語 ： {最 長 可以 領 三個月 ， 再 視 情況 決定 是否 延長}
臺語 ： 上久 三月日|siong7-ku2 sann1 gueh8-jit8|
看款 才 決 有 欲 閣 展限 無|khuann3-khuan2 tsiah4 kuat4 u7 beh4 koh4 tian2-an7 bo5|
． 月日\gueh8-jit8\ ： 欲 講 幾個月 ， 另外 一種 講法 就是 幾 月日 。
以前 敢若 較 定定 聽著 按呢 講 ， 這馬 較 [[予人]] 袂記得 去 矣 。
會當 講 閣有 強調 月 ， 閣有 強調 日 ， 是 無仝 的 詞 ， 較 臺語 氣 。
． 看款\khuann3-khuan2\ ： 就是 看 情形 ， 看 狀況 的 意思 。
例 ： 好食款 。
例 ： 你 莫 遮 歹款 。
例 ： 你 實在 毋是款 。
． 展限\tian2-an7\ ： 限\an7\ 是 白話音 。
限時\han7-si5\ 、 限定\han7-tiann7\ ， 限\han7\ 是 文言音 。
例 ： 我 這馬 手頭 較 絚\an5\ ， 你 閣 予 我 限\an7\ 一個月 好無 ？
例 ： 老師 ， 你 這个 展 閣 予 我 限\an7\ 一下 ， 好無 ？
意思 是講 時間 閣 拖 較 長 、 延 較 長 。

華語 ： {養家 應該 不夠 ， 但 至少 總比 沒有 補助 好}
臺語 ： 欲 飼某囝 應該 無 夠額|beh4 tshi7 boo2-kiann2 ing1-kai1 bo5 kau3-giah8|
總是 較贏 無 補助|tsong2-si7 khah4-iann5 bo5 poo2-tsoo7|
＊ 過去 因為 攏是 查埔人 咧 趁錢 ， 攏會 用 飼某囝 來 表示 ， 這馬 可能 無一定 是 按呢 ，
你 欲 講 飼 規家伙仔 嘛 會使 。
． 無 夠額 ： 其實 就是 無夠 ， 毋過 咱 強調 這个 額 ，
有額 、 無 額 ， 因為 額 足 臺語 氣 。
例 ： 伊 足 好額 。
例 ： 這 是 我的 額 ， 你 毋通 食 。
． 總是\tsong2-si7\ ： 總\tsong2\ 咱 這馬 遮 是 本調 ， 是\si7\ 輕聲 ，
有的 人 可能 無 讀 有 輕聲 的 狀況 ， 兩種 讀法 攏有 。
總是\tsong2-si7\ ， 敢若 較 強調 。
． 有額\u7-giah8\ 、 好額\ho2-giah8\

華語 ： {疫情 持續 延燒}
臺語 ： 疫情 直直 湠|ik8-tsing5 tit8-tit8 thuann3|
﹡ 佇 遮 的 直直 ， 是 佮 一直 仝款 ， 一直 湠 的 意思 。
． 直直\tit8-tit8\ ： 第二 字 的 直 有 變調 ， 無 變調 ， 意思 無啥 仝款 。
例 ： 你 直直\tit8-tit8\ 共 講 ， 伊 當然 會 受氣 。
兩字 直 有 變調 ， 變做 低 入聲 。
就是 你 一直 講 ， 一直 講 ， 伊 當然 會 受氣 。
咱 可能 較 捷 聽著 第一 句 。
例 ： 你 直直\tit8-tit8\ 共 講 ， 免問我 。
第二 字 的 直 維持 本調 ， 免 變 。 意思 是 直接 去 共 講 。
第二 句 的 用法 ， 咱 這馬 較 罕得 聽著 。
例 ： 坐 計程車 的 時 ， 會使 共 司機 朋友 講 直直 行 。
兩種 講法 ， 一種 是 一直 按怎 ， 一種 是 攏 直 的 ， 莫 斡\uat4\ 。

華語 ： {勞動部 已經 準備 就緒 ， 陪伴 勞工 度過 這 波 寒冬}
臺語 ： 勞動部 已經 攢辦 好勢|lo5-tong7-poo7 i2-king1 tshuan5-pan7 ho2-se3|
陪伴 勞工 度小月|pue5-phuann7 lo5-kang1 too7-sio2-gueh8|
． 攢辦\tshuan5-pan7\ 好勢\ho2-se3\ ： 攢 好勢 、 辦 好勢 ， 嘛是 算 仝款 。
遮 閣較 強調 伊 有 攢 ， 才來 辦 ， 敢若 有 準備 才來 辦 。
． 度小月\too7-sio2-gueh8/too7-sio2-geh8\ ： 度過 較 無 景氣 的 時機 。

二 、 講 予 你 知 ： 無薪假
武漢肺炎 全世界 湠開 ， 對 經濟 影響 非常 大 ， 咱 臺灣 嘛無 例外 ， 真濟 公司 這馬 當咧 實行 無薪假 。
◎ 無薪假 減班 歇睏 的 起因
為啥物 咱 臺灣 有 無薪假 ？ 無薪假 有 另外 一个 名 號做 減班 歇睏 。
減班 歇睏 無薪假 是 對 佗 來 的 ？
＊ 兩千 空八 年 ， (Lehman) 銀行 倒擔 ， 致使 金融風暴
兩千 空八 年 的 時 ， 美國 有一間 銀行 號做 (Lehman) 兄弟 銀行 倒擔 ， 規个 倒擔 了後 ，
致使 全世界 金融風暴 ( hong1-po7 ) 。
這个 金融風暴 嘛 影響著 臺灣 ， 尤其 是 足 重要 的 科技業\kho1-ki1-giap8\ 。
＊ 科技業 臺積電 ， 𤆬頭 歇 無薪假
彼个 時陣 ， 科技業 的 𤆬頭 臺積電 ， 𪜶 就 創 一个 政策 ， 逐家 來 歇睏 ， 無欲 領 薪水 ，
對 領導 階層 ， 到 生產 部門 ， 逐家 攏 受著 影響 。
這个 政策 都 變做 是 歇假 ， 無 薪水 ， 就 歇 無薪假 。
＊ 逐 月日 四 ～ 十 工
臺積電 按呢 𤆬頭 了後 ， 規个 科技業 其他 的 公司 ， 嘛 綴咧 做 ， 有的 歇 四 工 ， 有的 歇 十 工 ， 不等 ，
規个 情形 變 按呢 。
＊ 政府 無 斬截\tsam2-tsueh8\ ， 各 行業 趁樣 ， 勞工 怨慼\uan3-tsheh4/uan3-tshueh4\
彼个 時陣 ， 政府 針對 這个 大湧 過來 ， 無 斬 無 截 ， 無啥物 作為 ， 各 行業 就 趁樣 學款 ，
引起 真濟 勞工 怨慼 。

◎ 勞團\lo5-thuan5\ 抗議 後 ， 勞委會 因應
＊ 勞 雇 雙方 ， 景氣 因素 ， 暫時 、 停止 勞務\lo5-bu7\ 協議
因為 這个 制度 ， 確實 影響 真濟 勞工 ， 勞工 團體 就去 抗議 ， 政府 勞委會 就 做出 因應 、 說明 ，
共 無薪假 做 定義 ， 就是 愛 勞 雇 雙方 ， 因為 景氣 的 因素 ， 來 暫時 停止 勞務 的 一種 協議 。
＊ 規範 ： 針對 說明 ， 做出 一寡 規範 。 這 是 簡單 寫 。
咱 若欲 做 無薪假 ：
◇ 愛 勞工 同意 ， 袂當 比 基本工資 較低
一定 愛 勞工 同意 ， 而且 放假 了後 ， 規个 薪水 計算 起來 ， 袂當 比 基本工資 閣較 低 。
◇ 袂使 強迫 上班 ， 通報 地方 主管機關
若 放假 ， 袂使 放 到 一半 ， 叫 逐家 愛 來 上班 ， 通報 地方 主管機關 。
◇ 無 超過 三個月 ， 會使 隨時 停止 勞動 契約
袂當 超過 三個月 ， 佇 放假 期間 ， 勞工 會當 隨時 講 無欲 做 矣 ， 會使 停止 勞動 契約 。
＊ 其他 充電 補助 計畫
除了 逐家 愛 遵守 規範 以外 ， 政府 閣有 提出 一寡 充電 補助 計畫 ， 就是 補助 這寡 公司 ，
愛 攢 充電 的 課程 ， 當然 嘛會 補助 勞工 的 生活 。

◎ 造成 的 影響 佮 問題
 無薪假 對 咱 臺灣 的 影響 佮 問題 ， 到底 是 啥 ？ 規个 來看 。
＊ 予 無薪假 無 立法 煞 行會通 
目前 來看 ， 無薪假 猶是 無 立法 ， 但是 因為 勞委會 按呢 處理 ， 變做 予 無薪假 閣 行會通 。
＊ 變做 公司 消敨 營運 困難 的 步數
按呢 了後 ， 彼个 時陣 ， 雖然 金融 危機 結束 ， 但是 真濟 公司 ， 變做 共 無薪假 提來 ，
消敨 𪜶 佇 營運 困難 的 時陣 ， 一个 步數 。
＊ 按怎 確定 虧空 是 景氣 因素 ？
雖然 有 規範 佇 遐 ， 欲 按怎 確定 這个 公司 ， 到底 是 伊 家己 虧空 ， 抑是 景氣 的 因素 ， 無法度 判斷 。
＊ 勞工 敢 有影 有 同意權\tong5-i3-kuan5/tong5-i3-khuan5\ ？
雖然 咱 講 愛 勞工 朋友 同意 ， 但是 勞工 敢 有影 有 同意權 ？
這 就是 逐家 咧 討論 的 。

◎ 按怎 看待 無薪假 
＊ 勞工 確實 是 受害者
＊ 避免 裁員 佮 倒擔 的 抽退步
若是 無 無薪假 這个 制度 ， 這馬 按呢 咧 行 ， 譬如 講 這馬 武漢肺炎 的 時陣 ，
若是 真濟 公司 因為 按呢 倒擔 ， 抑是 裁員 ， 咱 真濟 勞工 朋友 ， 敢毋是 顛倒 失去 𪜶 的 頭路 。
所以 有人 講 ， 這 其實 是 一種 避免 裁員 佮 倒擔 的 抽退步 。
＊ 無 立法 通報 佮 配套措施
雖然 這馬 無 立法 ， 但是 確實 有一寡 規範 ， 譬如 講 愛 通報 、 一寡 配套措施 ，
可能 加減 嘛會 繼續 來 進行 。
＊ 充電 訓練  一點鐘 一百 五十八 箍 ， 上濟 一百 二十 點鐘
這馬 的 配套措施 ， 包括 充電 訓練 ， 毋但 補助 公司 ， 嘛會 補助 勞工 。
譬如 講 你 有 去 充電 上課 ， 一點鐘 可能 共 你 補助 偌濟 錢 ，
上濟 會當 補助 到 一百 二十 點鐘 。
＊ 安心 就業 歇 三十 工 以上 ， 按 月 補助 一\it4\ 點 一\it4\ 萬 ， 上久 半冬 
除了 上課 共 你 補助 以外 ， 嘛有 一个 制度 ， 簡單 講 ， 你 若 歇 三十 工 以上 ， 愛 來 共 你 補助 ，
上濟 會當 一月日 一\it4\ 點 一\it4\ 萬 ， 上久 會當 半冬 。
無薪假 對 逐家 來講 ， 影響 非常 大 ， 佇 遮 當然 嘛愛 呼籲 咱的 頭家 ， 這馬 為著 這个 代誌 ， 勞工 的 辛苦 ， 希望 咱 經濟 閣 轉來 的 時陣 ， 咱的 頭家 朋友 會當 補償 這寡 勞工 朋友 ， 鬥陣 來 拍拚 。

◎ 語詞 ：
． 文市\bun5-tshi7\ vs . 武市\bu2-tshi7\ ： 佮 小賣 、 大賣 仝 意思 。
是 另外 一種 講法 ， 敢若 較 古典 的 講法 。
武市 ： 批發 的 ， 較 中盤 、 大盤 。
文市 ： 一般 小賣 彼種 店家 ， 抑是 擔仔 。
． 市面\tshi7-bin7\ vs . 市草\tshi7-tshau2\ ： 這兩个 應該 算 差不多 意思 。
Ｘ 草 ： 就是 啥物 狀況 。 親像 路草 就是 路 的 狀況 。
 市草 就是 市場 的 狀況 。 猶閣有 漢草 。
註 ： 《 教典 》 漢草\han3-tshau2\ ： 身材 、 大欉 、 體格 。
． 倒擔\to2-tann3\ 、 倒店\to2-tiam3\ 、 倒號\to2-ho7\ ： 攏 有人 講 。
． 金融風暴\kim1-iong5 hong1-po7\ ： 這 是 讀音 的 問題 。
假使 你 共 四字 當做 一个 詞 ， 頭前 三字 攏愛 變調 。
． 疫情\ik8-tsing5\ ： 足濟 人 無啥 會曉 講 ， 因為 疫\ik8\ 普通時 無咧 講 。
疫病\ik8-penn7/ik8-pinn7\ ， 疫症\ik8-tsing3\ ， 防疫\hong5-ik8\ 。
這馬 這个 時間 ， 應該 這字 定定 聽著 ， 是 聽著 毋著 的 足濟 。
． 斬截\tsam2-tseh8/tsam2-tsueh8\ ： 斬\tsam2\ ， 截\tseh8/tsueh8\ ， 攏是 切 的 動作 。
用 佇 一般 延伸 的 意思 ， 你 有 足 明快\bing5-khuai3\ 去 決定 代誌 無 。
若無 ， 佇 遐 拖拖沙沙\thua1-thua1-sua1-sua1\ ， 無 作為 ， 就是 無 斬截 。
． 趁樣\than3-iunn7\ ： 樣\iunn7\ ， 款\khuan2\ ， 差不多 意思 。
趁 彼个 樣 ， 去 循\sun7\ ， 抑是 去 學 的 意思 。
． 虧空\khui1-khong1\ ： 就是 了錢 的 意思 。 空\khong1\ ， 毋是 khang1 。
． 抽退\thiu1-the3/thiu1-thue3\ ： 就是 有 一个 會當 退路 ， 有 退路 通 行 。
退場\the3-tiunn5/thue3-tiunn5\ 機制\ki1-tse3\ ， 就是 抽退步 ， 有 通仔 抽退 無 。
＊ 食 人 頭路 的 人 的 詞 ， 欲 按怎 講 ？
． 辛勞\sin1-lo5\ ： 例 ： 做人 的 辛勞 。
． 予人倩的\hoo7-lang5-tsiann3-e5\ 
倩\tshiann3\ 佮 請\tshiann2\ ， 無仝 字 ， 無仝 調 ， 無仝 意思 。
例 ： 你 是 我 倩的 。
你 是 我 請 的 。
兩句 無仝 ， 差 足濟 。
＊ 俗諺 ： 請 鬼 提 藥單 。 （ X ）
倩鬼提藥單 （O） 是 付錢 倩 鬼 。
． 食頭路人\tsiah8-thau5-loo7-lang5\
． 食頭路的\tsiah8-thau5-loo7-e5\
． 伙計\hue2-ki3\ ： 古典 的 是 叫 伙計 。
只要 是 領 人 薪水 、 食 人 頭路 ， 遮的 攏是 。

◎ 俗諺
＊ 加減 趁 ， 較 袂 散\\ke1-kiam2 than3 , khah4 be7 san3\\
． 趁\than3\ ： 趁錢 。
． 散\san3\ ： 散赤\san3-tshiah4\ 、 散食\san3-tsiah8\ 。

咱 無 希望 無薪假 到 落尾 變 按呢 ， 這 幾句 攏是 咧 講 足 悽慘 的 。
＊ 柴空米糧盡\tsha5-khang1-bi2-niu5-tsin7\
也無 柴 ， 也無 米 ， 欲 食 啥 ， 干焦會當 啉水 。

＊ 米甕弄鐃\bi2-ang3-lang7-lau5\
米甕 空 矣 ， 你 欲 𣁳\khat4\ 米 ， 抐 咧 抐 咧 都 khiang1 khiang1 khiang1 ，
因為 攏 無 米 ， 若毋是 硞著 甕仔 底 ， 就是 硞著 邊仔 khiang1-khiang1 ， 袂輸 咧 弄鐃 。

2020 . 05 . 14 《 臺語 講 世事 》 ： 樂透\lok8-thau3\ 彩券
． 上卌袂攝\tsiunn7-siap4-be7-liap4/tsiunn7-siap4-bue7-liap4\
． 瀳\tshinn5\
． 鱟額\hau7-hiah8\ 、 鱟桸\hau7-hia1\ 、 鱟杓\hau7-siah8\
＊ 講 咱的 面 ， 一寡 生張\senn1-tiunn1/sinn1-tiunn1\ 、 一寡 形 欲 按怎 講 ？
． 奕\i7\ 佮 耍\sng2\ 無仝款 。
． 跋筊\puah8-kiau2\
． 簽\tshiam1\ ： 動詞 。 例 ： 共 籬仔\li5-a2\ 簽 較 密\bat8\ 咧 。
例 ： 你 欲 去 共 伊 簽 藥仔 。
註 ： 《 臺 日 大 辭典 》 有 收 這 兩个 解說 。
． 開食跋𨑨\khai1-tsiah8-puah8-thit4/khai1-tsiah8-puah8-tshit4\
． 菲律賓\Hui1-lit8-pin1\ ： 照 原本 的 國名 音譯 讀 ， 是\Hui1-lit8-pin1\ ， 毋是 → 律\lut8\
． 賣捌人\be7-pat8-jin5/bue7-pat4-lin5\

一 、 看 新聞 講 臺語 ： 七億 獎金 阿 樂 仔 鱟額 闊喙 好彩頭
◎ 翻譯
華語 ： {彩迷 興奮 上門 搏 個 運氣}
臺語 ： 眾 彩迷 起癮 瀳倚 欲 拚卜|tsing3 tshai2-be5 khi2-gian3 tshinn5-ua2 beh4 piann3-poh4|
． {興奮} 是 一个 你 想欲 去 創啥 ， 足 愛 創啥 ， 會當 講 是 一種 癮 ，
所以 講 起癮\khi2-gian3\ 。
． 瀳\tshinn5\ ： 這字 敢若 較 罕得 看 。 表示 足濟 人 同時 去 創啥 。
一大陣 ， 足 緊 集中 去 啥物 所在 ， 彼款 動作 ， 彼種 形 ， 號做 瀳 。
彩迷\tshai2-be5\ 真正 是 瀳\tshinn5\ 起去 。
例 ： 足濟 人 排隊 ， 咧 買 啥物 物件 ， 搶 欲 買 ， 瀳 倚去 買 衛生紙 。
． 拚卜\piann3-poh4\ ： 欲 看 伊 的 運氣 按怎 。
註 ： 《 臺 日 大 辭典 》 賭 險 ， 冒險 ， 投機 。

華語 ： {生肖 屬 虎 的 彩迷 ， 手氣 特別 旺} 。
臺語 ： 生相 相 虎 的 彩迷 ， 加 足 旺手|senn1-siunn3 siunn3 hoo2 e5 tshai2-be5 , ke1 tsiok4 ong7-tshiu2 /sinn1-siunn3 siunn3 hoo2 e5 tshai2-be5 , ke1 tsiok4 ong7-tshiu2|
． {生肖} 足濟 人 攏 袂曉 講 ， 普通時 攏 無咧 講 ， 這馬 攏 講 星座 。
愛 講 生相\senn1-siunn3/sinn1-siunn3\ ， 相\siunn3\ 啥 。
． 旺手\ong7-tshiu2\ ： 就是 手 足 旺 的 ， 手氣 旺 ， 運氣 旺 ， 一直 贏 。
 旺手\ong7-tshiu2\ 的 反面 ， 就是 衰手\sue1-tshiu2\ 。

華語 ： 無 唸
臺語 ： 著著 上億 的 ， 有 二十五 pha1 相 虎|tioh8-tioh8 tsiunn7-ik4 e5 , u7 ji7-tsap8-goo7 pha1 siunn3 hoo2|
＊ 著著\tioh8-tioh8\ 上億\tsiunn7-ik4\ ： 上億 就是 超過 一億 。
． 著著\tioh8-tioh8\ ：
頭一 字 著 是 動詞 ， 比論 講 著獎\tioh8-tsiong2/tioh8-tsiang2\
 著等\tioh8-ting2\ 、 著懸分\tioh8-kuan5-hun1\
嘛有 䆀 的 ， 著災\tioh8-tse1\ 、 著病\tioh8-penn7/tioh8-pinn7\ 、
 著賊偷\tioh8-tshat8-thau1\ 。
 著\tioh8\ 就是 得著 ， 好䆀 攏有 可能 。
第二 字 著\tioh8\ ， 就是 普通 著 ，
你 有 聽著 無 ？ 你 有 看著 啥物 無 ？
． 上卌袂攝\tsiunn7-siap4-be7-liap4/tsiunn7-siap4-bue7-liap4\ ： 超過 四十 ， 一寡 功能 就 較 無好 矣 。
 卌\siap4\ ， 有 四 畫 ， 就是 四十 的 意思 。
 攝\liap4\ ， 攝理 ， 就是 管理 、 處理 的 意思 。

華語 ： {橢圓 臉 ， 一字眉 、 大眼睛 、 厚脣 、 高 額頭 、 大 嘴巴}
臺語 ：
． {橢圓 臉} ， 咱 一般 會當 講 雞卵面\ke1-nng7-bin7/kue1-nng7-bin7\ ，
彼个 形 敢若 瘦抽瘦抽\san2-thiu1-san2-thiu1\ ， 又 唸作 瘦抽瘦抽\san2-thio1-san2-thio1\ ) ， 長長 按呢 。
． 一字眉\it4-ji7-bai5/it4-li7-bai5\ ： 一\tsit8\ ， 咱 用 文言音 一\it4\ 。
． {大眼睛} → 大目\tua7-bak8\ 。
． {厚脣} ： → 厚喙脣\kau7-tshui3-tun5\ 。
． {高 額頭} → 鱟額\hau7-hiah8\ 。 鱟\hau7\ 是 一種 佇 水 內面 的 。
彼 這馬 聽講 臺灣 遮 較 看袂著 ， 金門 遐 敢若 猶閣有 。
以前 的 人 鱟 這種 物件 定定 用 ， 共 伊 的 殼 提來 𣁳\khat4\ 湯 ，
例 ： 鱟桸\hau7-hia1\ 、 鱟杓\hau7-siah8\ 。
鱟額\hau7-hiah8\ ： 應該 是 像 鱟 的 殼 ， 彼个 形 ， 無啥 牛 毛 ，
表示 彼个 額頭 闊闊 ， 可能 無啥物 頭毛 。
＊ 講 咱的 面 ， 一寡 生張\senn1-tiunn1/sinn1-tiunn1\ 、 一寡 形 欲 按怎 講 ？
． 擴頭\khok4-thau5\ ： 佮 鱟額 無仝款 。
不管 頭前 有 擴 出來 ， 抑是 後壁 有 擴 出來 ， 較 凸\phok4\ 出來 。
俗諺 ： 前擴 金 ， 後擴 銀\\tsing5-khok4 kim1 , au7-khok4 gin5/tsing5-khok4 kim1 , au7-khok4 gun5\\
． 戽斗\hoo3-tau2\ ： 逐家 較 知 ， 就是 下頦 {突出} 。
． 暴牙\pok4-ge5\ ： 喙齒 暴暴\pok4-pok4\ 出來 。
． 重巡\ting5-sun5\ ： 目睭 重巡
． mooh4-鼻\mooh4-phinn7\ ： 鼻仔 mooh4-mooh4\mooh4-mooh4\ 。
． 酒窟仔\tsiu2-khut4-a2\
． 胡蠅屎\hoo5-sin5-sai2\

華語 ： {近期 購買 尾數 七 的 人 暴增 ， 連帶 提升 四 成 以上 的 業績}
臺語 ： 這陣 買 尾號 七 的 人數 夯起來|thit4-tsun7 be2 bue2-ho7 tshit4 e5 jin5-soo3 gia5-khi2-lai5/thit4-tsun7 bue2 be2-ho7 tshit4 e5 lin5-soo3 gia5-khi2-lai5|
業績 綴咧 起 四 成|giap8-tsik4 tue3-leh4 khi2 si3 siann5/giap8-tsik4 te3-leh4 khi2 si3 siann5|
． 這陣\tsit4-tsun7\ ： 有 兩種 意思 ， 一个 是 最近 這段 時間 ，
但是 嘛 有人 是 咧 講 這馬 。
． 這馬\tsit4-ma2\ 、 今\tann1\ 、 現此時\hian7-tshu2-si5\ ， 攏咧 講 這馬 。
． 夯起來\gia5-khi2-lai5\ ： 對 較 低 的 所在 到 較 懸 的 所在 ， 按呢 叫 夯\gia5\ 。
對 本來 無偌濟 ， 變做 足濟 ， 按呢 嘛會當 講 夯\gia5\ 。
這字 介紹 予 逐家 知影 按呢 寫 。
例 ： 大力 共 夯起來 。
． 綴咧\tue3-leh4/te3-leh4\ ： 綴人走 、 綴人行\tue3-lang5-kiann5/te3-lang5-kiann5\ 的 綴\tue3/te3\ 。
例 ： 綴咧 食 、 綴咧 唱 、 綴咧 烏白講 。

二 、 講 予 你 知 ： 樂透\lok8-thau3\ 彩券
◎ {樂透} 彩券 按 頭 講起
一開始 ， 就 愛 對 伊 的 名 來 講起 ， 有人 會 講 我 欲 來去 買 一个 樂透 。 ， 這種 講法 毋是 真 正確 ， 咱 應該 愛 講 欲 去 買 一張 彩券 。 才 著 。
＊ 買 有 印 號碼 、 圖 、 文字 的 票單\phio3-tuann1\
 彩券 是 啥物 ？ 對 這字 券\kuan3\ ， 就 知影 伊 是 一張 票單 ，
這張 票單 頂懸 ， 有 印 號碼 、 一寡 圖 ， 抑是 一寡 文字 。
這張 票單 買 落去 了後 ， 看 你 是 欲 揀 號碼 ， 抑是 等等 。
＊ 透過 抽籤 、 搖彩\io5-tshai2\ 等 特定 的 規則
＊ 看 好 歹運 來 決定 有 著獎 無
這 就是 規个 樂透 的 耍法 。 這 規个 耍奕\sng3-i7\ 的 物件 ， 號做 樂透 ，
咱 買 的 彼張 單 才是 號做 彩券\tshai2-kuan3\ 。
＊ (lotto) 的 音譯
 樂透\lok8-thau3\ 聽起來 怪怪 ， 逐家 可能 慣勢 聽 {樂透} ，
其實 這字 是 外國 來 的 ， (lotto) 的 音譯 。
若 去 查 字典 這字 (lotto) ， 會 看著 幾个 重點 ， 一種 是 這種 耍法 ， 閣來
會 寫 這種 (lotto) ， 大部份 是 政府 機關 ， 抑是 一寡 慈善 機關 發行 的 。
＊ 有 百外 个 國家 咧 發行
這馬 規个 來看 ， 全世界 已經 有 百 偌 个 國家 ， 攏有 發行 這種 樂透 。

◎ 古早 的 {樂透}
＊ 上早 文獻 記載 佇 聖經
這个 樂透 到底 是 對 啥物 時陣 開始 的 ， 這 專家 無啥 確定 。
上早 的 文獻 記載 ， 佇 聖經 內面 就有 出現 矣 。
＊ 臺灣 佇 清國 時代 就有
咱 對 清國 時代 開始 講起 。
臺灣 佇 清國 時代 ， 臺灣人 就有 買 樂透 的 習慣 ， 但是 彼个 時陣 ，
買 的 樂透 ， 並毋是 清國 政府 發行 的 ， 買 的 是 一種 號做 #呂宋票# 。
＊ #呂宋票# ： 西班牙 傳到 小 呂宋 的 {樂透}
看著 呂宋 這 兩字 ， 咱 就 知影 這 是 菲律賓 彼个 時陣 咧 賣 的 。
菲律賓 彼个 時陣 ， 算是 西班牙 的 殖民地 ， 所以 這種 樂透 的 耍法 ，
是 對 西班牙 傳到 小 呂宋 的 所在 。
＊ 小 呂宋 國王 主持 ， 收益 歸 國有
 #呂宋票# 就是 小 呂宋 的 樂透 ， 是 𪜶 遐 的 國王 主持 ， 收益 歸 #呂宋國# 國有 。
清國 有 禁止 ， 但是 無效 。

◎ 日本時代 的 {樂透}
＊ 民間 時行 的 #天財票# 
這 毋是 政府 發行 的 ， 日本時代 ， 日本 政府 的 法律 ， 是 禁止 這種 跋筊 。
因為 #天財票# ， 逐家 足 興 的 ， 真濟 人 開 大錢 去 買 ， 彼个 時陣 ，
臺灣 總督府 就 開始 討論 ， 若 按呢 ， 規氣 總督府 家己來 發行 好矣 。
毋但 共 資金 唌 轉來 臺灣 本土 ， 而且 會當 監督 臺灣人 買 彩券 的 行為 。
若是 有 趁 ， 政府 閣 會使 提來 做 一寡 社會 政策 等等 。
＊ 一九 空六 年 ， 成立 彩票 局 發行 臺灣 彩票
佇 一九 空六 年 ， 臺灣 真正 成立 一个 彩票 局 ， 發行 臺灣 彩票 。
＊ 日本 本土 嘛 有人 咧 痟 間接 持有 
果然 ， 彩票 一下 發行 ， 逐家 就 搶 欲 買 ， 甚至 日本人 本來 是 袂當 買 的 ，
但是 日本 本土 ， 嘛 有人 咧 痟 ， 叫 伊 蹛佇 臺灣 的 朋友 替 伊 買 ，
變做 是 一種 間接 持有 ， 因為 按呢 ， 會當 避免 法律 的 責任 。
＊ 日本 本土 差一點仔 解禁
＊ 發生 社會 事件 ， 臺灣 彩票 停止 發行
𪜶 的 法律 差一點仔 欲 改 ， 但是 佇 大阪 ， 因為 臺灣 彩票 的 代誌 ，
有 發生 真濟 社會 事件 ， 顛倒 使 臺灣 彩票 停止 發行 。

◎ 中華民國 時期
＊ 一九 五空 年 ， 為 安搭 中國 各省 軍民 ， 發行 愛國獎券
國民政府 拍輸走贏 ， 來到 臺灣 了後 ， 一九 五空 年 的 時陣 ，
為著 欲 安搭 𪜶 對 中國 𤆬來 各省 的 軍民 ， 就 發行 愛國獎券 。
愛國獎券 第一 期 的 獎金 足 懸 ， 懸 甲 彼个 時陣 會當 佇 臺北市 買 一棟
三層 樓 的 厝 。
尾仔 ， 獎金 一直 懸 ， 一直 懸 起去 ， 甚至 出現 一月日 愛 開獎 三擺 。
＊ 一九 八五 年 ， 全臺 痟 {大家樂} ； 一九 八七 年 ， 停止 發行 引起 反彈
佇 一九 八五 年 ， 全 臺灣 出現 一个 現象 ， 號做 {大家樂} ，
用 愛國獎券 尾仔 兩个 號碼 來 簽 牌 ， 引起 真濟 社會問題 。
所以 佇 一九 八七 年 ， 就 共 愛國獎券 停止 發行 ， 引起 真濟 反彈 ，
因為 彼个 時陣 ， 真濟 弱勢 的 人 ， 就是 靠 賣 愛國獎券 咧 討 生活 ，
對 𪜶 來講 ， 是 真大 的 影響 。
＊ 計共 一千 一百 七十一 期 ， 收益 總額 超過 六百 八十九 億
總共 共 統計 起來 ， 愛國獎券 有 發行 一千 一百 七十一 期 ， 收益 總額 超過 六百 八十九 億 。
＊ 一九 九九 年 ， 發行 公益 彩券 到今
＊ 兩千 空八 年 ， 為 打揲 地下 跋筊 問題 ， 發行 運動彩\un7-tong7-tshai2\
 樂透 毋通 迷 落去 ， 無咧 ， 毋但 袂當 樂透 ， 閣會 絕望 。

◎ 語詞 ：
． 彩券\tshai2-kuan3/tshai2-kng3\ ： 攏有 人講 。 kuan3 文言音 ， kng3 白話音 。
． 獎券\tsiong2-kuan3/tsiong2-kng3\ ： 因為 以早 有 愛國獎券 ， 所以 有人 會 講 。
這馬 的 人 講 彩券 較濟 ， 以前 的 人講 獎券 。
． 彩票\tshai2-phio3\ ： 這个 票\phio3\ 對 咱 來講 ， 可能 閣較 熟似 。
一張 一張 的 ， 紙票 、 銀票 ， 所以 彩票 嘛是 一个 講法 。
． 奕\i7\ ： 欲 奕 彩券 ， 抑是 欲 奕 啥物貨 ， 當然 毋但 彩券 會當 用 奕\i7\ 的 ，
閣有 其他 的 物件 會當 用 奕\i7\ 的 ， 親像 行棋 。
奕\i7\ ， 有淡薄仔 拚輸贏 這款 性質 的 遊戲 ， 佮 耍\sng2\ 無仝款 。
 你 欲 奕 樂透 無 ？ 就是 講 你 有 欲 去 參與 無 ？ 你 有 去 買 無 ？ 
 奕\i7\ 本身 較有 分出 懸低 、 輸贏 ， 耍\sng2\ 無一定 愛 分 懸低 。
． 跋筊\puah8-kiau2\ ： 漢字 是 按呢 寫 。 彩券 嘛是 有 這種 跋筊 性質 。
若 跋筊 會 講著 ： 硩注\teh4-tu3\ ， 抑是 落注\loh8-tu3\ 。
例 ： 注 共 硩 落去 ， 你 欲 硩 偌濟 ？ 你 欲 落 偌濟 ？
． 簽\tshiam1\ ： 彩券 、 彩票 ， 古早 聽 較 濟歲 的 人 講 ， 是 攏 講 用 簽 的 。
例 ： 你 這期 簽 幾 號 ？ 這馬 嘛 有人 按呢 講 。
 簽 的 動作 ， 確實 就是 你 愛 去 選 佗 幾个 號碼 ， 就是 用 簽 的 。
除了 你 欲 揀 號碼 ， 用 筆 按呢 簽名 的 簽 ， 有 另外 一種 意思 ， 有 一種 插 入去 的 感覺 。
註 ： 《 臺 日 大 辭典 》 有 收 這个 解說 插 入去 。
例 ： 共 籬仔\li5-a2\ 簽 較 密\bat8\ 咧 ， 插 較 密 咧 。 有 這種 講法 。
嘛有 名詞 的 講法 ， 簽 毋但 做 動詞 ， 嘛 會當 做 名詞 ，
親像 咱 食 的 番薯簽\han1-tsi5-tshiam1/han1-tsu5-tshiam1\ 糜\mue5/be5\ 的 簽 、
 礤簽\tshuah4-tshiam1\ 的 簽 。
古早 簽 的 動詞 ， 閣有 一種 你 欲 去 共 伊 簽 藥水 。 
注射 的 意思 ， 這 足 古早 ， 這 真正 這馬 足久 無 聽著 矣 。
註 ： 《 臺 日 大 辭典 》 有 收 這个 解說 注射 。
． 筊豬\kiau2-ti1\ ： 是 咧 罵 豬 ， 抑是 咧 呵咾 豬 ？
是 講 人 足 愛 跋 的 ， 閣 興跋 的 ， 但是 見跋見輸 。
． 跋筊仙\puah8-kiau2-sian1\ ： 嘛 無偌好 ， 但是 用 仙\sian1\ 敢若 較 好聽 。
看起來 敢若 伊 有 跋 ， 攏會 贏 ， 其實 嘛 無一定 ， 是 咧 講 興跋 的 。
． 開食跋𨑨\khai1-tsiah8-puah8-thit4/khai1-tsiah8-puah8-tshit4\ ： 這 是 四 種 代誌 。
開錢 的 開 ； 食食 的 食 ； 跋筊 的 跋 ； 𨑨迌 的 𨑨 。
例 ： 伊 這个 人 干焦 會曉 開食跋𨑨 。
按呢 是 咧 呵咾 ， 抑是 按怎 ？ 伊 的 生活 足 多元 的 ， 幾若 項 。
． 呂宋\Li7-song3/Lu7-song3\ ： 就是 呂宋 島 ， 有 腔口 差 。 這馬 的 菲律賓 。
． 菲律賓\Hui1-lit8-pin1\ ： 國名 ， 較 趣味 的 就是 無 照 漢字 的 律\lut8\ 來 唸 ，
咱 是 照 伊 原本 的 國名 音譯 來 讀 ， 是 Hui1-lit8-pin1 ， 毋是 Hui1 lut8 pin1 。
． 膨價\phong3-ke3\： 膨\phong3\ 是 漲\tiong3\ 懸 。
漲懸價\tiunn3-kuan5-ke3\ ， 刁工 共 起價 。
． 唬人\hoo2-lang5\ ： 唬\hoo2\ 本調 無 變 ， 人\lang5\ 是 輕聲 ， 毋免 強調 。
是 強調 唬 ， 共人 騙 ， 騙人 。
． 賣捌人\be7-pat4-jin5/bue7-pat4-lin5\ ： 這 古早 詞 ， 對 日語詞 來 的 ， 推銷員 的 意思 。
． 銀單\gin5-tuann1/gun5-tuann1\ ： 這 嘛是 日本時代 ， 一種 算是 支票 之類 的 物件 。
． 假包\ke2-pau5\ ： 意思 是 假的 物件 。 無 真包 tsin1 pau5 。
． 簽牌支\tshiam1-pai5-ki1\ ： 買 彩券 這種 物件 。
． 逼籤詩\pik4-tshiam1-si1/piat4-tshiam1-si1\ ： 逼 有 幾種 意思 ， 其中 一个 意思
敢若 欲 真 出力 ， 去 共 答案 求 出來 。

2020 . 05 . 21 《 臺語 講 世事 》 ： 遠兜教學\hng7-tau1-kau3-hak8\
． 遠兜\hng7-tau1\ ： 這 袂使 讀做 uan2 tau1 。
註 ： 《 臺文 華文 線頂 辭典 》 、 《 臺 日 大 辭典 》 ： 有 收 ， 遠方 。
． 習慣\sip8-kuan3\ vs . 慣勢\kuan3-si3\
． 誠實\tsiann5-sit8\ vs . 誠實\sing5-sit8\
誠實\tsiann5-sit8\ 按怎 ， 漢字 是 按呢 寫 。
． 摸飛\moo1-hui1\ ？
． 避免\pi7-bian2\ 、 避免\pi7-bian2\ 、 避免\pi7-bian2\ ， 愛 讀 三 遍 。 （ Ｏ ）
俗唸 作 phiah4-bian2 （ Ｘ ）
． 估\koo2\ ， 正手爿 就是 古早 的 古 ， 佮 伊 仝調 。
＊ 這 是 讀音 的 問題
． 研習\gian2-sip8\ ： 研\gian2\ ， 愛 有 “ (g) ” 。
． 突破\tut8-phua3\ ： 突\tut8\ ， 咱 是 “ (t) ” ， 毋是 讀做 華語 的 ㄊ 。
． 傳統\thuan5-thong2\ ： 傳\thuan5\ 。
． 熟手\sik8-tshiu2\ ： 熟\sik8\ 。
． 硬體\nge7-the2/ngi7-the2\ ： 硬\nge7/ngi7\ 。
． 設備\siat4-pi7\ ： 設\siat4\ 。
． 業餘\giap8-i5/giap8-u5\ ： 餘\i5/u5\ ， 腔口差 。

一 、 看 新聞 講 臺語 ： 大學 防疫 愛 顧 好 遠兜 上課 厝內 學
◎ 翻譯
華語 ： {在 鏡頭 前 ， 跟 遠 在 家中 或是 國外 的 學生 ， 一一 問好}
臺語 ： 佮 遠兜 佇 厝內 ， 抑是 國外 的 學生|kah4 hng7-tau1 ti7 tshu3-lai7 , iah8-si7 kok4-gua7 e5 hak8-sing1|
一个 一个 相借問|tsit8-e5 tsit8-e5 sio1-tsioh4-mng7|
． 遠兜\hng7-tau1\ ： 這 袂使 讀做 uan2 tau1 。 就是 足 遠 的 所在 。
一寡 生活 中 的 詞 ， 嘛 捌 用著 啥物 兜\tau1\ ，
除了 恁\lin2\ 兜 、 阮\guan2/gun2\ 兜 以外 ，
親像 ： 跤兜\kha1-tau1\ 、 厝邊兜\tshu3-pinn1-tau1\ 、 年兜\ni5-tau1\ 。
兜 ， 有 一个 意思 就是 所在 ， 抑是 附近 。
 遠兜教學 攏 毋捌 聽人 按呢 講 ， 因為 大部份 的 人 攏是 用 華語 ，
照 漢字 讀 ， 遠距\hng7-ku7/uan2-ku7\ 教學 ， 咱 明明 就有 遠兜 ，
會使 提 出來 講 。
例 ： 伊 對 遠兜 來 ， 看起來 足 忝 的 。
例 ： 這間 店 有夠 有名 的 ， 連 遠兜 的 人 攏知 。
． 相借問\sio1-tsioh4-mng7\ ： 這馬 逐家 較 袂曉 講 相借問 ， 攏 講 拍招呼 。
 招呼 其實 會使 用 ， 毋免 拍 。
 相借問 足 臺語 氣 的 。

華語 ： {確保 每 位 學生 ， 都 習慣 這樣 的 上課 模式}
臺語 ： 確定 按呢 上課 ， 逐个 學生 攏會 慣勢|khak4-ting7 an2-ne1 siong7-kho3 , tak8-e5 hak8-sing1 long2-e7 kuan3-si3|
＊ 咱 句型 佮 華語 的 句型 小可 無仝 。
． 習慣\sip8-kuan3\ vs . 慣勢\kuan3-si3\ ：
例 ： 你 會 慣勢 無 ？
例 ： 這 是 一个 好 的 習慣 。
華語 {習慣} ， 動詞 、 名詞 攏 會使 ， 咱 臺語 一般 是 用 名詞 咧 講 ，
 逐个 學生 攏會 慣勢 ， 若 照 華語 的 句型 毋是 袂使 ，
但是 咱 這 真 口語 ， 是 欲 強調 會 慣勢 、 袂 慣勢 ， 囥佇 上 後壁 ，
按呢 逐家 聽甲 較 清楚 ， 重點 是 欲 看 學生會 慣勢 無 ？ 。
例 ： 你 會 慣勢 無 ？
例 ： 你 有 這个 習慣 無 ？

華語 ： {如果 真的 發生 全校 停課 的 狀況 ， 也 能夠 讓 教學 不 中斷}
臺語 ： 若 誠實 愛 全校 停課|na7 tsiann5-sit8 ai3 tsuan5-hau7 thing5-kho3|
嘛 通 予 教學 袂 有 斷站|ma7 thang1 hoo7 kau3-hak8 be7 u7 tng7-tsam7|
． 誠實\tsiann5-sit8\ ： 真正 按怎 嘛是 會使 。 誠實 按怎 ， 是 另外 一種 講法 。
以前 的 人 較 捷 講 誠實\tsiann5-sit8\ 按怎 。
例 ： 你 誠實 欲 按呢 做 ？
這馬 逐个 攏 講 真正 ， 愛 共 誠實\tsiann5-sit8\ 抾 轉來 。
 誠實\tsiann5-sit8\ 字 是 按呢 寫 。
有人 講 誠\tsiann5\ 佮 實\sit8\ ， 誠 是毋是 無一定 是 第 五 聲 ，
可能 是 tsiann1 佮 實 sit8 的 組合 ， 這 佮 腔口 差 有關係 。
若 照 第 五 調 的 讀法 ， 第三 調 佮 第 七 調 應該 攏 有人 講 才 著 。
若 無人 讀做 第 三 調 ， 按呢 ？ tsiann1 會 較 合 ，
所以 有人 羅馬字 會 寫 第一 調 。 這字 猶有 討論 的 空間 。
． 誠實\sing5-sit8\ ： 無 講白賊 。
． 斷站\tng7-tsam7\ ： 站\tsam7\ → 坎站\kham2-tsam7\ ， 伊 一段 一段 ， 予 伊 斷去 ， 中央 斷去 ，
所以 就是 斷\tng7\ 的 意思 。
站\tsam7\ ， 咱 臺語 嘛 定定 提出來 用 ， 這字 有 階段 的 意思 。
譬如 講 ： 坎站 、 這站仔\tsit4-tsam7-a2\ 。

華語 ： {為了 避免 學生 假 點名 ， 真 懶惰} 。
臺語 ： 為著 避免 學生 假影 點名 事實 摸飛|ui7-tioh8 pi7-bian2 hak8-sing1 ke2-iann2 tiam2-mia5 su7-sit8 moo1-hui1|
． 假影\ke2-iann2\ ： 假影 按怎 。
這馬 逐家 攏會 講 假 點名 ， 影\iann2\ 攏 無去 矣 。
以早 ， 假影\ke2-iann2\ 這 嘛是 定定 咧 講 ， 這馬 較 無 矣 。
＊ 知影\tsai1-iann2\ 、 有影\u7-iann2\ 、 無影\bo5-iann2\ ：
這 三个 影\iann2\ ， 佮 真正 的 日頭 照 出來 的 影\iann2\ 無啥 仝 ， 毋是 彼个 意思 。
毋過 ， 欲 共 看做 是 有形 、 具體 ， 無一定 講 毋著 。
知 啥物貨 、 有 啥物貨 、 無 啥物貨 ，
知影\tsai1-iann2\ 、 有影\u7-iann2\ 、 無影\bo5-iann2\， 欲 講 正 影 ， 嘛是 會使 。
這 三个 足 臺語 氣 的 ， 招 逐家 閣 提來 講 。
． 摸飛\moo1-hui1\ ： 這个 詞 有人 較 傾向 用 羅馬字 寫 。
有 捌 聽過 其他 老師 講過 ， 凡勢 真正 是 對 嗎啡\moo5-hui1\ 來 的 ，
藥品 彼个 嗎啡\moo5-hui1\ ， 有人 講 有 可能 ， 愛閣 較濟 證據 。
咱 講 的 moo1-hui1 ， 假影 點名 ， 事實 是 可能 咧 𨑨迌 ， 毋知 咧 創啥 ， 毋是 咧 上課 ，
意思 可能 有人 共 延伸 ， 注 嗎啡 可能 予 伊 較 爽快 ， 心情 較 好 ，
所以 講 做 一寡 予 你 較 爽快 、 心情 較 好 的 代誌 ， 若像 是 咧 食 嗎啡 。
例 ： 你 毋好 閣 moo1-hui1 矣 。
這字 可能 是 日本時代 開始 才 有 的 ？ 毋知影 ， 閣愛 查 。

華語 ： {暫緩 國外 的 交流 研習 ， 守住 校園 防線} 。
臺語 ： 國外 的 交流 研習 先 按下|kok4-gua7 e5 kau1-liu5 gian2-sip8 sing1 an3-ha7|
共 校園 防線 把 予 牢|ka7 hau7-hng5 hong5-suann3 pe2 hoo7 tiau5|
． 按下\an3-ha7\ ： 看起來 是 文言文 內容 來 的 ， 攏 讀 文言音 ， 一个 正式 的 詞 。
． 把 予 牢 pe2 hoo7 tiau5 ： 把\pe2\ ， 白話音 ； 文言音 pa2 。
把\pe2\ ， 就是 共 守 予 牢 ， 共 掌握 佮 守 。
例 ： 疫情 愛 共 把 予 牢 。
普通時 ， 較濟 用 佇 量詞 的 感覺 ， 一把\pe2\ 菜 、 一把\pe2\ 花 等等 ，
敢若 生活 上 較 捷 用 ， 其實 會使 共 提來 做 動詞 用 。
例 ： 你 緊 共 門跤口 把 予 牢 ， 莫 予人 入來 。

二 、 講 予 你 知 ： 遠兜教學
 遠兜教學 是 新的 詞 。
因為 武漢肺炎 猶未 收煞 ， 真濟 所在 為著 欲 避免\pi7-bian2\ 學校 變做 群聚感染 的 所在 ， 真濟 地區 各 級 的 學校 ， 宣佈 停課\thing5-kho3\ ， 但是 停課 了後 ， 影響著 真濟 學生 的 受教權\siu7-kau3-kuan5/siu7-kau3-khuan5\ ， 所以 這馬 遠兜教學 變做 足 衝\tshing3\ 的 話題 。
◎ 啥物 是 遠兜教學 
＊ 有 四十九 个 國家 實施 ， 各 級 學校 停課
這馬 統計起來 ， 已經 有 四十九 个 國家 攏 實施 各 級 學校 停課 。
＊ 倚 四億 學生 受教權 受 影響
停課 了後 ， 真濟 學生 無法度 去 學校 上課 ， 倚 四 億 學生 受教權 受 影響 ， 按呢就 愛 佇 厝裡 上課 ，
這 就是 遠兜教學 。
＊ 遠兜教學 上早 佇 一八 四空 年代 的 英國 出現
＊ 形式 綴 通訊 技術 佮 媒體 的 進化 轉變
彼个 時陣 ， 佇 厝裡 ， 無欲 去 學校 學 物件 ， 當然 愛 綴 咱人 的 通訊 技術 、 形式 無仝 ，
佮 媒體 應用 的 變化 、 進化 、 轉變 無仝款 ， 形式 就 無仝 矣 。
＊ 通信 → 廣播 → 電視 → 網路
一八 四空 年代 的 英國 出現 ， 一開始 𪜶 寫批 、 寄 教材 的 方式 。
咱 人類 社會 開始 出現 廣播 ， 廣播 嘛 會使 提來 做 遠兜教學 。
閣來 有 電視 ， 電視 咱 就 足 熟似 矣 ， 咱 臺灣 有 足濟 空中 大學 等等 ，
就是 用 電視 的 方式 ， 來 做 遠兜教學 。
閣來 是 咱 這馬 所 知影 的 ， 用 網路 的 方式 。

◎ 按怎 進行 是 大 挑戰
＊ 提供 業餘 進修 ， 拍破 空間 時間 限制
網路 的 方式 遠兜 教學 一開始 ， 上 初先\tshoo1-sing1\ 是 為著 欲 拍破 空間 時間 限制 ，
欲 提供 一寡 無法度 去 學校 上課 的 人 ， 業餘 的 人 來 進修 。
＊ 防疫 停課 了後 繼續 學習
想袂到 這回 因為 疫情 的 關係 ， 竟然 會當 佇 防疫 停課 了後 ， 予 逐家 繼續 學習 。
＊ 仝步 直播 教學 vs . 無 仝步 教學
 遠兜教學 分做 兩大 類 ：
一類 號做 仝步 直播 教學 ， 就是 先生 、 老師 ， 佇咧 電腦 頭前 的 時陣 ，
學生 嘛愛 佇 電腦 頭前 ， 直播 的 方式 。
閣有 一種 是 無 仝步 的 ， 就是 共 一寡 教材 ， 囥 起去 網路 頂懸 ， 予 逐家 有時間 的 時陣 ， 就 來 學習 ，
這 號做 無 仝步 教學 。
＊ 教育部 提供 中小學 資料 、 平臺 、 工具
這款 方式 ， 對 真濟 中學 、 小學 來講 ， 是 一種 真 新 的 方式 。
真濟 中學生 、 小學生 ， 抑是 老師 ， 咧 準備 的 時陣 ， 攏有 真大 的 困難 。
教育部 有 提供 真濟 資料 ， 欲 按怎 教 ， 欲 學 啥 ， 上網 的 資料 ， 閣有 平臺 、 工具 ， 予 逐家 使用 ，
對 學生 、 老師 來講 ， 是 真大 的 挑戰 。

◎ 大學 遠兜教學 的 難題
比較 起來 ， 大學 有 較濟 的 基礎 。 差不多 佇 十五 、十六 年 前 ， 教育部 就 已經 有 欲 按怎 推動 的 法律 出來 ， 但是 大學 這陣 欲來 做 這 遠兜 教學 ， 嘛有 伊 困難 的 所在 。
＊ 無夠 時間 調整 教學 方式
教授 準備 教學 的 內容 ， 一開始 毋是 欲 做 遠兜教學 的 ， 但是 這馬 ， 共 伊 變做 遠兜教學 ，
愛做 一寡 調整 ， 敢有 時間 來 做 調整 ？
若 遮 急 的 時間 來 做 調整 ， 品質 敢會 好 ？ 這 攏是 逐家 咧 討論 的 。
＊ 教授 短時間 內 ， 無法度 對 操作 真 熟手
遮 短 的 時間 以內 ， 教授 敢有 法度 對 操作 ， 變甲 真 熟手 ？ 任何 人 攏 仝款 ， 這 嘛愛 評估 。
＊ 僫 評估 學生 實際 吸收 偌濟
遠兜教學 是 欲 按怎 知影 ， 學生 實際 上 有 吸收 抑無 ？ 這 真僫 評估 。
＊ 教育部 對 遠兜教學 有 規定
◇ 大規模 演練 愛 先 申請 允准
要求 學校 ， 若是 欲 大規模 做 遠兜教學 ， 愛 先 申請 ， 允准 才 會當 做 。
◇ 要求 全程 記錄 出席 、 討論 、 評量
要求 學校 這爿 ， 全程 攏愛 記錄 ， 啥物人 有 來 ， 啥物人 有 出席 ， 有 討論 無 ，
欲 按怎 評量 ， 攏愛 全程 記錄 。
◇ 學生 逐工 愛 寫 防疫 日誌
這 幾點 看起來 ， 大學 欲 完全 做 遠兜教學 ， 嘛是 真 困難 。

◎ 大學 設法 克服 問題
逐家 這馬 嘛 真 拍拚 ， 攏 想辦法 欲來 克服 這寡 困難 。
＊ 學習 各種 工具 、 軟硬體\nng2-nge7-the2/nng2-ngi7-the2\ 設備
譬如 講 真濟 教授 ， 已經 開始 咧 學 各種 的 工具 ， 包括 軟體 、 硬體 ， 設備 等等 ， 攏 有咧 學習 。
＊ 各 校 組 聯盟 串聯
真濟 學校 開始 串聯 起來 ， 組 聯盟 ， 互相 分享 資源 。
＊ 遠兜數位 課程 資訊 互利 平臺
毋管 課程 也好 ， 欲 按怎 來 處理 等等 ， 有 課程 資訊 互利 的 平臺 。
＊ 遠兜 上課 、 上班 ， 心態 調整
所以 遠兜教學 這種 代誌 ， 這馬 逐家 攏咧 討論 。 佮 遠兜 上班 仝款 意思 。
這回 疫情 的 關係 ， 咱 人類 欲來 適應 遠兜教學 、 遠兜 上課 ， 除了 技術 以外 ， 社會 上 、 咱的 心理上 ， 嘛有 真濟 代誌 愛 來 適應 。

◎ 語詞 ：
． 遠兜教學\hng7-tau1-kau3-hak8\ ： 若是 詞 ， 四 字 連 做伙 ， 頭前 三字 愛 變調 。
遠\hng7\ 變調 七 → 三 調 ， 兜\tau1\ 變調 一 → 七 調 ， 教\kau3\ 變調 三 → 二 調 。
若欲 強調 遠兜 就 無 連 做伙 ， 變做 遠兜\hng7-tau1\ 的 教學 。
． 收煞\siu1-suah4\ ： 啥物代誌 欲 結束 ， 都 攏 會當 講 ， 無一定 是 歹代誌 。
例 ： 疫情 猶未 收煞 。
例 ： 咱 等咧 錄錄咧 ， 就 收煞 欲來 食飯 矣 。
好歹 代 攏 會當 收煞 。
． 避免\pi7-bian2\ ： 這 是 欲 講 發音 的 問題 。 足濟 人 攏會 讀 俗音\siok8-im1\ ， 俗音 的 意思 就是 錯誤 的 音 ，
俗音 咱 莫講 ， 咱 愛 講 正確 音 。
． 評估\phing5-koo2\ ： 這 嘛是 發音 的 問題 。 評\phing5\ ， 批評 的 評 。
估\koo2\ ， 正手爿 就是 古早 的 古 ， 佮 伊 仝調 。
． 老師\lau7-su1/noo2-su1\ ： 這馬 上 四常 聽著 是 老師\lau7-su1\ ， 對 {老師} 來 的 。
但是 有人 講 老\lau7\ 白話音 ， 師\su1\ 文言音 ， 認為 愛 讀 老師\noo2-su1\ ，
兩字 攏 文言音 ， 較 合 過去 一寡 原則 。
 老 文言音 幾若个 ， 毋是 干焦 這个 老\noo2\ ， 但是 無 必然 。
老師\lau7-sai1\ ： 就是 老師傅 ， 抑是 較 熟手 的 師傅 。
． 先生\sian1-sinn1/sian1-senn1/sin1-senn1\ ： 三種 攏 會使 。
無 ， 就是 講 先的\sian1-e5\ 。
＊ 這 是 讀音 的 問題
． 研習\gian2-sip8\ ： 研\gian2\ ， 愛 有 “ (g) ” 。
． 突破\tut8-phua3\ ： 突\tut8\ ， 咱 是 “ (t) ” ， 毋是 讀做 華語 的 ㄊ 。
． 傳統\thuan5-thong2\ ： 傳\thuan5\ 。
． 熟手\sik8-tshiu2\ ： 熟\sik8\ 。
． 硬體\nge7-the2/ngi7-the2\ ： 硬\nge7/ngi7\ 。
． 設備\siat4-pi7\ ： 設\siat4\ 。
． 業餘\giap8-i5/giap8-u5\ ： 餘\i5/u5\ ， 腔口差 。

2020 . 05 . 28 《 臺語 講 世事 》 ： 宅經濟\theh8-king1-tse3\
． 宅經濟 ： 宅\theh8\ 新的 詞 ， 逐家 愛 適應 一下 。
註 ： 竟然 佮 提\theh8\ 仝音 。 
． 疊 裌裘 thah8 kiap4-hiu5
． 熁燒 隨 食|hannh4-sio1 sui5 tsiah8|
． 倩\tshiann3\ vs . 請\tshiann2\
★ 踮佇 厝裡 ， 臺語 有一寡 詞 ， 一寡 講法 ， 較 口語 的 ， 較 文言 的 嘛有 。
． 菜宅\tshai3-theh8\ 、 果子宅\kue2-tsi2-theh8/ke2-tsi2-theh8\
． 郊戶\kau1-hoo7\ ： 以早 有 糖郊 、 Ｘ 郊 ， 算是 這馬 的 詞 商業 公會 。
． 趁 流擺\lau5-pai2\ 
． 千家貨 tshian1-ka1-hue3/tshian1-ke1-hue3/tshian1-ka1-he3/tshian1-ke1-he3\
． 膩瓤\ji7-nng5\

一 、 看 新聞 講 臺語 ： 家己 煮食 當時 行 電商 生理 起 三成
◎ 翻譯
華語 ： [工作人員 穿著 厚 外套 ， 忙 著 點貨 ， 比對 訂單 ， 快速 理貨]
臺語 ： 疊 裌裘 ， 無閒 點貨|thah8 kiap4-hiu5 , bo5-ing5 tiam2 hue3/thah8 kiap4-hiu5 , bo5-ing5 tiam2 he3|
對 單 ， 款 貨 ， 跤手 猛|tui3 tuann1 , khuan2-hue3 , kha1-tshiu2 me2/tui3 tuann1 , khuan2-he3 , kha1-tshiu2 me2|
． 疊\thah8\ ： 本來 已經 穿 一領 矣 ， 閣 共 疊 起去 。
不管 你 原本 穿 幾領 ， 橫直 閣 共 加 落去 ， 本來 就有 穿 矣 。
例 ： 你 出門 ， 愛 加 疊 衫 ， 這馬 天氣 多 變化 。
華語 講 {穿} ， 咱 用 疊\thah8\ ，
華語 講 {外套} ， 一定 內底 閣有 其他 的 衫 。
咱的 疊\thah8\ ， 意思 就是 加\ke1\ ， 比 穿 閣 加 。
． 裌裘\kiap4-hiu5\ ： 裌\kiap4\ 佮 裘\hiu5\ 是 兩款 衫 。
共 伊 鬥做伙 ， 毋但 是 薄薄 一層 爾 ， 可能 有 幾若 層 ，
抑是 講 伊 幾 層 內底 ， 有 閣 櫼\tsinn1\ 啥物 物件 的 彼種 。
咱 普通時 口語 較少 講 裌\kiap4\ ， 咱 攏 講 裘仔\hiu5-a2\ 。
例 ： 棉裘\mi5-hiu5\
裌裘\kiap4-hiu5\ ， 意思 就是 毋但 一層 的 衫 ， 較 厚 的 。
． {理貨} ： 款貨\khuan2-hue3/khuan2-he3\ 的 款\khuan2\ ， 就是 整理 的 意思 。
例 ： 物件 款款咧 。 這 是 足 臺語 氣 的 字 。
． 猛\me2\ ： 足 猛掠\me2-liah8\ 的 猛 me2 ， 白話音 。
看著 這字 ， 逐家 干焦 知影 文言音 bing2 。
除了 講 跤手猛掠 的 意思 ，
例 ： 今仔日 日頭 足 猛\me2\ 。
例 ： 瓦斯 爐 的 火 誠 猛\me2\ 。

華語 ： {往年 在 農曆 年後 ， 是 傳統的 淡季} 。
臺語 ：往年 年節 過後 是 小月|ing2-ni5 ni5-tseh4 kue3-au7 , si7 sio2-gueh8/ong2-ni5 ni5-tsueh4 ke3-au7 , si7 sio2-geh8|
． 往年\ing2-ni5\ ， 文言音\ong2-ni5\ ： 以早 、 以前 的 意思 。
． 年節\ni5-tseh4/ni5-tsueh4\ ： 節\tsiat4\ 是 文言音 ，
咱 這馬 刁工 用 白話音 → 節\tseh4/tsueh4\ ， 因為 過去 是 用 白話音 。
例 ： 年仔節仔\ni5-a2-tseh4-a2/ni5-a2-tsueh4-a2\
例 ： 五月節\goo7-gueh8-tseh4/goo7-geh8-tsueh4\
冬節\tang1-tseh4/tang1-tsueh4\
． 小月\sio2-gueh8/sio2-geh8\ ： 生理 足䆀 的 彼个 期間 ， 較 無 生理 的 一段 期間 ，
無一定 是 真正 講 一個月 。

華語 ：{忙到 手 都 沒 停 過} 。
臺語 ： 無閒甲 跤手 無時停|bo5-ing5 kah4 kha1-tshiu2 bo5-si5 thing5|
． 跤手\kha1-tshiu2\ ： 佇 遮 就是 跤 佮 手 ， 無時停 。
人手\lang5-tshiu2\ 嘛 會使 ， 意思 是 人力\jin5-lik8/lin5-lik8\ 。
例 ： 你 來 共 我 鬥跤手 。 就是 這个 人力 來 共你 鬥相共 。
例 ： 咱 做 這个 代誌 ， 跤手 無夠 。
 跤手 有 足濟 意思 。
例 ： 伊 予人 看破跤手 。
． 無 時 bo5 si5 ： 無啥物 時間 ， 無時停 嘛會使 講 無時閒 。
意思 就是 攏 無 閒 的 時陣 。
例 ： 彼个 囡仔 嚓嚓跳 ， 攏 無時閒 。

華語 ： {複熱 即 食 調理包}
臺語 ： 熁燒 隨 食 的 料理包|hannh4-sio1 sui5 tsiah8 e5 liau7-li2-pau1|
． 熁\hannh4\ ： 咱 無一定 講 熁 ， 可能 講 共 炊\tshue1/tshe1\ 一下 。
 共 熥\thng7\ 一下 ， 抑是 共 按怎 一下 。
熁\hannh4\ ， 普通時 較 無 講 ， 咱 會當 提 轉來 用 。
用 熁 的 ， 因為 伊 是 一包 的 ， 用 外口 的 燒氣 ， 時間 免 傷久 。
熁\hannh4\ ， 無一定 是 愛 有 水氣 ， 焦 的 嘛 會使 用 熁 的 。
熱氣 、 水氣 攏 會使 。
． 隨\sui5\ ： 沓沓 予人 放袂記 去 ， 因為 看著 漢字 {馬上} ， 就 唸 馬上 ，
莫閣 馬上 ， 咱 愛 隨\sui5\ ， 隨 食 。 一定 愛 共 抾 轉來 。
． 料理包\liau7-li2-pau1\ ： {調理包} ， 欲 食 的 料理包 。
因為 咱 普通時 講 煮食 的 物件 是 一種 料理 ，
所以 咱 講 料理包 就 會使 ， 較 合 咱 臺語 的 用法 。
 調理 對 咱 來講 無一定 用 佇 遮 ， 調理 身體 嘛是 調理 。

華語 ： {考慮 再 多 增聘 人手} 。
臺語 ： 考慮 欲 閣 加 倩 跤手|kho3-lu7 beh4 koh4 ke1 tshiann3 kha1-tshiu2/kho3-lu7 bueh4 koh4 ke1 tshiann3 kha1-tshiu2|
． 跤手\kha1-tshiu2\ ： 人力\jin5-lik8/lin5-lik8\ 的 意思 。
★ 倩\tshiann3\ vs . 請\tshiann2\
這馬 真正 [[予人]] 影響著 ， 倩\tshiann3\ ， 請\tshiann2\ ， 攏 分袂清楚 。
因為 這字 倩 ， 可能 普通時 ， 干焦 人名 會 出現 爾 ，
看會著 的 是 {請} 這字 漢字 ， 啥物 攏是 請\tshiann2\ ，
變做 這字 倩\tshiann3\ 若像 無去 ， 較 誤會 攏是 請 ， 其實 無仝 。
． 倩來的\tshiann3-lai5-e5\ ： 倩\tshiann3\ 是 重點 ， 第三 調 無 變調 ，
後壁 有 輕聲 符號 (-) ， 兩个 橫線 了 ， 來 的 無 讀 本調 ， 無 讀 變調 ， 是 讀 輕聲 。
例 ： 倩 伊 來 tshiann3 i1 lai5 。
毋是 接 輕聲 字 的 狀況 ， 就 愛 變調 ， 倩 變 第二 調 ， 拄仔好 佮 請\tshiann2\ 本調 仝款 。
． 請來的\tshiann2-lai5-e5\ ： 請\tshiann2\ 是 重點 ， 第二 調 無 變調 。
例 ： 請 伊 來 tshiann2 i1 lai5 。
毋是 接 輕聲 字 的 狀況 ， 就 愛 變調 ， 請 變 第一 調 。
倩來的\tshiann3-lai5-e5\ ， 伊 是 我的 辛勞 。
請來 的 tshiann2-lai5 e5 ， 伊 是 我的 人客 、 貴賓 。
意思 差 足濟 。

二 、 講 予 你 知 ： 宅經濟
武漢肺炎 毋但 予 咱人 身體 破病 以外 ， 對 咱 人類 社會 的 經濟 ， 影響 嘛是 足 大 ， 真濟 店頭 因為 無 人客 來 ， 逐家 攏 關佇 厝內面 ， 業績 愈來愈䆀 ， 敢 逐項 產業 攏是 按呢 ？ 這 就 無一定 矣 。
今仔日 來講 宅經濟 。
◎ 宅\theh8\ 是 啥物
宅\theh8\ 對 漢字 來看 ， 這 是 厝內 的 意思 ， 這字 為啥物 會 提出來 按呢 用 ， 著愛 對 日本 講起 。
＊ 一九 七空 年代 的 日本話 ： 「御宅 おたく」 → 華語 {宅} → 臺語 踮空、居家 
日本 佇 一九 七空 年代 的 時陣 ， 日本話 「御宅 おたく」  ， 嘛是 厝內 的 意思 ，
佇 彼个 時代 ， 開始 慢慢仔 變做 有一寡 人 ， 會 [[予人]] 號做 是 「御宅 おたく」 。
＊ 對 bang3-ga3 、 特攝\tik8-liap4\ 、 科幻 、 電動 等 有 趣味
 「御宅」 這寡 人 ， 專門 對 彼个 時陣 時行 的 文化 ， 譬如 講 對 bang3-ga3 、
特攝 譬如 講 有 恐龍 等等 的 特技 攝影 、 科幻 、 電動 等等 ， 特別 有 興趣 的 人 ，
就 予 逐家 號做 「御宅 おたく」 。
＊ 共人 剾洗 → 中性 稱呼
這馬 「御宅 おたく」 這个 名 ， 變做 有 較 中性 ， 佇 歐美 國家 嘛 有人 按呢 講 ，
就是 針對 這寡 物件 特別 有興趣 的 人 ， 你 就 會使 號做 「御宅 おたく」 。
＊ 某乜 宅 ： 足 迷 、 蹽落去 做
尾仔 ， 閣 慢慢仔 演進 ， 來到 咱 臺灣 ， 咱 會使 講 你 是 某乜 宅 ， 是講 你 足 迷 的 ，
抑是 你 對 啥物代誌 ， 攏會 蹽落去 做 ， 就 會使 講 某乜 「taku」 ， 譬如 講 彈 鋼琴 的 宅 。
＊ 臺灣 ： 勼 踮 厝 、 踮空龜
宅\theh8\ 這字 ， 佇 咱 臺灣話 ， 有 勼 踮 厝裡 ， 抑是 踮空龜 的 意思 。

◎ 宅經濟
 宅經濟 是 對 佗 來 的 ？
＊ 是 臺灣 用語
雖然 宅 是 日本 來 的 ， 但是 宅經濟 確實 是 咱 臺灣 的 字 。
＊ 全球 金融風暴 的 經濟 因素
彼个 時陣 兩千 空八 年 ， 全世界 金融風暴 ， 臺灣 嘛 受著 影響 。
＊ 省所費 ， 無愛 出門 開錢
真濟 人 減薪 的 、 失業 的 、 歇 無薪假 的 ， 真濟 人 因為 經濟 因素 ， 為著 欲 省所費 ， 無愛 出門 開錢 。
＊ 網路 買物、線頂 遊戲、看 bang3-ga3
你 無欲 出門 ， 食飯 嘛是 愛 食飯 ， 但是 餐廳 又閣 袂當 去 ，
彼个 時陣 ， 逐家 開始 佇 網路 頂懸 買物件 轉來 食 ， 佇 網路 頂懸 買物件 ， 就 無欲 閣 出去 買 矣 。
勼 踮佇 厝內面 ， 就 耍 一寡 線頂 遊戲 ， 抑無 就是 看 bang3-ga3 。
＊ 經濟 䆀 煞 顛倒頭 成長
彼个 時陣 ， 經濟 䆀 ， 這寡 物件 、 行業 、 產業 ， 顛倒頭 來 成長 。
這 就是 宅經濟 ， 一開始 出現 ， 是 咱 臺灣 發明 的 詞 。

◎ 宅經濟 範圍 閣較 闊
＊ 經濟 轉好 ， 這款 現象 原在
＊ 網路 軟硬體 技術 佮 行動 裝置 齊全
因為 網路 軟體 、 硬體 佮 技術 等等 ， 猶閣有 這馬 一人 一个 巧手機仔\kha2-tshiu2-ki1-a2\ ， 攏 足 齊全 ，
這款 的 環境 已經 起來 矣 。
＊ 買物件 、 學習 、 做工課
毋但 買物件 、 看 bang3-ga3 、 耍 遊戲 以外 ， 愈來愈 闊 ， 譬如 講 你 會當 學習 ，
甚至 真濟 人 開始 佇 厝內面 做工課 。
＊ 逐間 大 郊戶 攏咧 做 網路 平臺
佇 這个 的 環境 之下 ， 逐間 大 郊戶 逐家 攏有 咧 做 網路 平臺 ，
這 就是 咱 這馬 所 看著 的 宅經濟 現象 。

◎ 宅經濟 新 潮流
＊ 全球 疫情 造成
全世界 疫情 ， 造成 宅經濟 愈來愈 旺 ， 因為 真濟 國家 的 人 ， 根本 無法度 出門 ，
結果 形成 幾个 物件 出來 ， 你 敢知 ？
＊ 食譜\sit8-phoo2\ (app) 下載 重倍\ting5-pue7/ting5-per7\ 、 烘麭機仔\hang1-phang2-ki1-a2\ 加 銷 五 倍
這馬 手機仔 的 (app) ， 做 食 的 食譜 下載 重倍 ， 烘麭機仔 加 銷 五 倍 。
因為 逐家 攏 袂當 出門 ， 連 麭 佇 厝內面 家己 做 。
＊ 運動 (app) 佮 運動 家私
袂當 出去 運動 ， 運動 (app) 佮 運動 家私 ， 嘛 賣甲 真好 。
＊ 網路 老師
真濟 學生 袂當 去 學校 上課 ， 網路 頂懸 的 老師 需求 ， 嘛 愈來愈 急 。
＊ 線頂 買物 佮 送到 厝 服務
食 的 物件 、 用 的 物件 ， 攏 會當 用 。
這 就是 這馬 宅經濟 咱 看著 的 現象 ， 未來 會 按怎 發展 ， 真正 無人 知 ， 愈來愈 利便 ， 宅經濟 可能 會 愈來愈 旺 ， 嘛是 無一定 的 代誌 。

◎ 語詞 ：
． 宅\theh8\ ： 讀 較懸 短音\te2-im1/ter2-im1\ theh8 。 厝 的 意思 。
例 ： 國民住宅\kok4-bin5-tsu7-theh8\
這个 字 這馬 變 有 新的 用法 ， 咱 臺語 嘛愛 綴咧 行 。
． 宅經濟\theh8-king1-tse3\
★ 踮佇 厝裡 ， 臺語 有一寡 詞 ， 一寡 講法 ， 較 口語 的 ， 就是 踮 一个 所在 ， 無 出去 。
． 踮空\tiam3-khang1\ ： 例 ： 我 這禮拜 攏 踮空 。
． 踮跤\tiam3-kha1\
． 牢厝\tiau5-tshu3\ ： 就 佇 厝裡 ， 袂振袂動 ， 攏 無 出門 。
例 ： 伊 彼个 人 足 牢厝 的 ， 攏 無欲 出來 。
啥物款 的 人 ， 加一 个 名詞 佇 後壁 。
． 踮空龜\tiam3-khang1-ku1\
． 涵空龜\am5-khang1-ku1\
 龜 這个 字 加入 去 袂䆀 ， 龜 就是 攏 無欲 振動 ， 確實 有成 。
． 涵空\am5-khang1\ ： {涵洞} 。
較 文言 的 講法 嘛有 ：
． 居家\ku1-ka1/ki1-ke1\ ： 這 是 腔口差 。 嘛是 無 出來 ， 牢厝 。
◎ 居家 戒 爭訟 ， 訟 則 終 兇|ku1-ka1 kai3 tsing1-siong7 , siong7 tsik4 tsiong1 hiong1|
註 ： 語 出 《 朱子 家訓 》 亦 稱 《 #朱柏廬# 治家 格言 》 明末 ． #朱用純# ， 號 #柏廬# 。
佇 厝裡 ， 莫 冤家 。 若 冤家 就 規个 去了了 ， 差不多 是 這个 意思 。
． 厝宅\tshu3-theh8\ ： 咱 一般 徛家 ， 厝的 部份 。
． 菜宅\tshai3-theh8\ ： 菜蔬 果子 的 厝 。 這馬 攏 講 菜園仔 ；
果子宅\kue2-tsi2-theh8/ke2-tsi2-theh8\ ， 果子 園仔 。
古早 有 這个 講法 ， 按呢 講 足有 人情味 的 ， 菜 𪜶 兜 ， 果子 𪜶 兜 。
例 ： 伊 這个 菜宅 誠 闊 。
伊 這个 果子宅 種 偌濟 果子 。
． 某乜\boo2-mi2\ ： 例 ： 某乜人 ， 某乜 店 。
有時仔 ， 咱 袂記得 彼个 所在 ， 會 講 某乜 所在 。
毋知 欲 按怎 講 ， 就 某乜 啥物 。
． 蹽落去\liau5-loh8-khi3\ ： 若是 「御宅 おたく」， 攏會 較 專注 ， 抑是 迷 啥物 代誌 ，
彼个 狀況\tsong7-hong2\ ， 伊 規个人 蹽落去 。
例 ： 我 規个人 攏 蹽落去 。
啥物 時間 、 精神 ， 攏 共 開 落去 。
． 郊戶\kau1-hoo7\ ： 以早 有 糖郊 、 Ｘ 郊 ， 算是 這馬 的 詞 商業 公會 。
． 趁 流擺\lau5-pai2\ ： 時機 ， 抑是 機會 的 意思 。
例 ： 趁 這个 流擺 ， 咱 就 愛 按怎 按怎 。
例 ： 真濟 公司 餐廳 ， 趁 這馬 疫情 的 流擺 ， 創新 、 整理 一下 ， 想 一寡 撇步 。
． 千家貨 ： 嘛 會使 講是 百貨 的 意思 。
註 ： 《 臺 日 大 辭典 》 ： 日用 e5 必需品 ， 日用品 。
． 膩瓤\ji7-nng5\ ： 就是 咱 上 無愛 的 油\iu5\ ， {脂肪} 。
這回 疫情 ， 逐家 攏 䖙\the1\ 佇咧 厝裡 ， 毋通 予 身軀 的 膩瓤 ， 愈來愈 厚 。
攏 無 出門 ， 可能 相對 較 無 運動 ， 較 無 行 振動 ， 可能 變做 膩瓤 較濟 。

2020 . 06 . 04 《 臺語 講 世事 》 ： 嘉年華
。 (carnival) 是 廣東話 嘉年華 翻譯 做 漢字 。
． 翼股\sit8-koo2\
． 妝娗\tsng1-thann7\
． sang3-ba3\sang3-ba3\ {森巴}
．改舊換新\kai2-ku7-uann7-sin1/kue2-ku7-uann7-sin1/ke2-ku7-uann7-sin1\ ， 改\kai2/kue2/ke2\
． {儘管} ： 咱 較 口語 就算講\to7-sng3-kong2\ 按怎
． {火辣} ： 遐 薟 遐 落 hiah4 hiam1 hiah4 lau3
 薟\hiam1\ 是 按呢 寫 。
． 落落去\lau3-loh8-khi3\ ， 落落\lau3-lau3\
． 小鬼仔殼\siau2-kui2-a2-khak4\

一 、 看 新聞 講 臺語 ： 王船 出巡 掛 sang3-ba3 鬧熱 袂輸 嘉年華
◎ 翻譯
華語 ： {誇張 的 羽毛 裝飾}
臺語 ： 翼股毛 妝娗 聳颺颺|sit8-koo2-mng5 tsng1-thann7 tshang3-iann7-iann7|
． {羽毛} ： 講著 羽毛\u2-moo5\ ， 若像 攏是 咧 講 {羽毛球} ， 羽毛球\u2-moo5-kiu5\ ，
 羽毛\u2-moo5\ 算做 嘛 定定 聽著 。
(one more two more) 的 羽毛\u2-moo5\ ，
咱 遮 用 另外 一个 講法 來講 ， 逐家 會當 想看覓 ， 看 有通 無通 。
咱 講 叫做 翼股毛\sit8-koo2-mng5/sit8-koo2-moo5\ ， 佇 遮 用 翼股毛 ，
特點 就是 嘉年華 跳舞 的 隊伍 ， 確實 是 敢若 翼股 擛 咧 擛 咧 ，
佇 遮 用 翼股毛 應該 有通 。
． 翼股\sit8-koo2\ ： 咱 食 雞肉 ， 譬如 講 雞腿 逐家 會曉 講 ， 雞跤 ， 逐家 嘛 會曉 講 ，
 雞翼\sit8\ 這馬 真濟 少年人 袂曉 講 ， 共 逐家 講 一下 ， 號做 翼股\sit8-koo2\ 。
． 妝娗\tsng1-thann7\ ： 像 嘉年華 ， 逐家 攏會 妝甲 足 媠 、 足濟 奇巧 的 打扮 。
 妝娗 有 幾種 意思 ， 會當 講 有 特別 去 妝 ， 抑是 用 啥物 物件 ，
共 一个 原本 看 起來 可能 足 普通 的 物件 ， 共 妝甲 足 媠 的 ， 抑是 用 畫妝 的 ，
攏 會當 講 妝娗 ， 無一定 是 妝娗 人 ， 妝娗 物件 嘛 會使 。
例 ： 咱 欲 來去 佮 查埔朋友 見面 ， 愛 妝娗 一下 。
例 ： 厝內 足久 無 摒掃 ， 無 整理 ， 無 來 妝娗 一下 。
＊ 咱 用 形容 ， 會 用著 一寡 (A B B) 、 (A A B) 等等 的 疊詞 。
． 聳颺颺\tshang3-iann7-iann7\ ： 這 是 一个 形容 ， 舞者 可能 展開 ，
毛 颺颺 ， 翼股毛 佇 遐 飛 飛 飛 ， 這款 的 形容 。

華語 ： {扭腰擺臀 的 森巴 舞者 帶頭}
臺語 ： sang3-ba3 舞者 搖尻川花 來 𤆬頭|sang3-ba3 bu2-tsia2 io5 kha1-tshng1-hue1 lai5 tshua7-thau5|
． 搖尻川花\io5-kha1-tshng1-hue1\ ： 尻川 咧 搖 ， 咱 會 講 搖尻川花 ，
 搖 尻川仔花 ， 無一定 愛 有 仔\a2\ ， 攏 會使 ， 加一 个 仔\a2\ ， 敢若 較 古錐 。
． sang3-ba3\sang3-ba3\ ： 音譯 ， 華語 {森巴} 嘛是 音譯 。
咱 照 彼个 音 來 揣 一个 倚音 的 寫法 ， 就是 羅馬字 。
咱 寫 外來語 的 時 ， 頭一 字 嘛是 愛 照 變調 的 規則 ， 算是 推論 ，
sang3-ba3 ， ba3 第三 調 無問題 ， sang3 聽起來 敢若 第二 調 ， 推論 本調 應該 第三 調 的 寫法 。
． 𤆬頭\tshua7-thau5\ ： 𤆬領 逐家 來 做 啥物 動作 ， 抑是 做 啥物代誌 。
毋是 帶 頭 tua3 thau5 ： 欲 共 頭 提來 予 你 看 。 ， 咱 愛 講 𤆬頭 。

華語 ： {打破 以往 各 科 傳統}
臺語 ： 共 祭典 風俗 改舊換新|ka7 tse3-tian2 hong1-siok8 kai2-ku7-uann7-sin1/ka7 tse3-tian2 hong1-siok8 kue2-ku7-uann7-sin1/ka7 tse3-tian2 hong1-siok8 ke2-ku7-uann7-sin1|
＊ 共 舊的 ， 用 較 新 的 方式 來 呈現 ， 所以 講 改舊換新 。
祭典 風俗 就是 傳統 留落來 的 ， 才會 講 {打破 以往 各 科 傳統} 。
． 改舊換新\kai2-ku7-uann7-sin1/kue2-ku7-uann7-sin1/ke2-ku7-uann7-sin1\ ： 這 是 這句 的 重點 。
 改\kai2/kue2/ke2\ 這字 有 足濟 讀法 ， 改\kai2\ 是 文言音 。
這馬 逐家 攏 較 了解 改\kai2\ 的 音 ， 定定 講 ， 例 ： 改變 。
煞 顛倒 較 無咧 講 白話音 ， 白話音 閣有 腔口差 改\kue2/ke2\ 。
例 ： 你 毋通 佇 遐 改來改去\kue2-lai5-kue2-khi3/ke2-lai5-ke2-khi3\ 。
以前 攏會 按呢 講 ， 這馬 真正 攏 變 改\kai2\ ，
予 文言音 占贏\tsiam3-iann5\ ， 真 奇怪 ， 應該 白話音 較 捷 用 才 著 。
表示 咱的 環境 ， 傳統 有咧 講 臺語 的 風俗 ， 煞 變做 沓沓 失去 ，
就 變做 講 用 敢若 袂輸 文言音 ， 因為 佮 漢語 、 華語 的 音 較 成 ， 所以 會 感覺 敢若 較 捷 看著 。
咱 愛 有 救 白話音 的 運動 。

華語 ： {儘管 舞者 的 服裝 ， 沒有 嘉年華 火辣}
臺語 ： 就算講 舞者 的 穿插|to7-sng3-kong2 bu2-tsia2 e5 tshing7-tshah4|
無 嘉年華 遐 薟 遐 落|bo5 ka1-ni5-hua5 hiah4 hiam1 hiah4 lau3|
． {儘管} 有的 人 可能 看 字 唸 ， {即使} 嘛是 仝款 ， 毋通 按呢 。
咱 較 口語 就算講\to7-sng3-kong2\ 按怎 ， 咱 都 有 物件 通講 。
例 ： 就算講 咱 兩个人 穿甲 敢若 嘉年華 ， 但是 咱 無 嘉年華 的 身材 。
． 穿插\tshing7-tshah4\ ： 逐家 較 知影 矣 。
． 遐 薟 遐 落|hiah4 hiam1 hiah4 lau3| ：
﹡ 薟\hiam1\ ： 對 臺語 來講 ， 是 食 的 物件 的 薟\hiam1\ ， 氣味 ， 食 ， 抑是 鼻 ，
攏有 可能 予 你 感覺 薟\hiam1\ 。
算是 華語 轉來\tsuan2-lai5\ 的 {辣} ， 華語 對 英語 轉 的 ， 發展 出來 的 。
若 照 意思 ， 有通 ， 對 咱 臺語 來講 ， 本來 無用 佇 形容 穿插 。
 薟\hiam1\ 就是 按呢 寫 。
﹡ 落\lau3\ ： 就是 衫 落坐落坐\lau3-tshe7-lau3-tshe7\ ， 強欲 落\lak4\ 落來 矣 ，
抑是 啥物 物件 強欲 落出來 矣 。
例 ： 你 穿甲 傷 落 矣 。
例 ： 褲 欲 落落去\lau3-loh8-khi3\ 矣 。
例 ： 穿甲 按呢 落落\lau3-lau3\ 。
例 ： 毋通 穿 傷 落 。

華語 ： {東西 合璧 的 目的 ， 是 要 吸引 年輕 族群 ， 一起 參與} 。
臺語 ： 東西 文化 透濫 的 目的|tang1-sai1 bun5-hua3 thau3-lam7 e5 bok8-tik4/tang1-sai1 bun5-hua3 thau3-lam7 e5 bok8-tik8|
是 欲 唌 少年人|si7 beh4 siann5 siau3-lian5-lang5|
． {合璧} ： 透濫\thau3-lam7\ ， 東方 的 佮 西方 的 透濫 做伙 。
． 目的\bok8-tik4/bok8-tik8\ ， 攏 有人 講 。
． 唌\siann5\ ： 這字 足 重要 的 ， 足 臺語 氣 的 。
例 ： 好食 的 雞卵糕 佇 遐 ， 欲 唌 我 食 的 款 。
例 ： 你 捀 好看 閣 好食 的 雞卵糕 ， 來 共我 唌 。

二 、 講 予 你 知 ： 嘉年華
 嘉年華 這个 詞 ， 相信 逐家 袂 生份 ， 新聞 內面 定定 攏會 聽著 。 這馬 咱 臺灣 四界 攏會 辦 嘉年華 ， 有的 是 展覽 ， 有的 是 活動 ， 甚至 連 欲 揣頭路 ， 攏會 辦 一个 揣頭路 嘉年華 。
嘉年華 到底 是 啥物 物件 ， 到底 是 活動 ， 抑是 展覽 ， 抑是 啥 ？
◎ 嘉年華 這个 詞 對 佗 來
＊ 英語 的 (carnival)
 嘉年華 就是 (carnival) 伊 的 音 ， 翻譯 做 漢字 寫出來 的 。
若是 唸 華語 {嘉年華} ， 佮 (carnival) 就是 差 誠濟 。
＊ 嘉年華 是 廣東話 翻譯 做 漢字
原來 彼當時 ， 廣東 彼个 所在 的 人 ， 廣東話 翻譯 做 漢字 的 。
所以 咱 用 臺語 來 唸 ， 臺語 佮 廣東話 有淡薄仔 成 ，
 嘉年華\ka1-ni5-hua5\ 佮 (carnival) 淡薄仔 成 。
＊ 嘛 號做 ： 狂歡節\kong5-huan1-tseh4/kong5-huan1-tsueh4\ 、 謝肉祭\sia7-bah4-tse3\
對 漢字 來看 嘉年華 這 三 字 ， 看 袂 出來 到底 是 啥物 意思 ，
(carnival) ， 就是 狂歡\kong5-huan1\ 的 意思 ， 所以 嘛 有人 翻譯 做 狂歡節 ， 抑是 謝肉祭 。
＊ 字源\ji7-guan5/li7-guan5\ 是 拉丁文 向 肉 告別 
因為 (carnival) 的 字源 ， 是 拉丁文 共 肉 告別 的 意思 。

◎ 源頭 是 宗教 的 意義
＊ 新約聖經 內底 耶穌 的 故事
彼个 時陣 ， 耶穌 去 予 魔鬼 掠去 ， 魔鬼 共 伊 囥佇 郊外 ， 有 四十 工 攏 無欲 予 食 ，
但是 耶穌 猶是 無去 予 魔鬼 影響著 。
＊ 閣活節 是 春分 以後 月圓 的 頭一个 禮拜
一寡 信徒 為著 欲 感受 耶穌 這款 感覺 ， 基督教 有 一个 閣活節 ，
是 每 一年 的 春分 以後 ， 月圓 的 頭一个 禮拜 。
＊ 閣活節 的 四十 工 前 ， 開始 齋戒 佮 懺悔
閣活節 的 四十 工 前 ， 天主教 、 抑是 基督教 ， 𪜶 就 開始 為著 欲 感受 耶穌 的 感覺 ，
欲 佮 耶穌 仝款 ， 無欲 食 ， 齋戒 佮 懺悔 四十 工 。
＊ 齋戒 進前 ， 先 辦 各種 宴會 來 消敨
四十 工 落落 長 ， 所以 佇 四十 工 進前 ， 逐家 來 辦 幾个仔 宴會 ， 先來 消敨 一下 。
＊ 歐洲 國家 逐年 佇 二 ~ 三月 ， 透過 活動 展現 文化 特色
慢慢仔 變做 一个 傳統 ， 這馬 歐洲 的 國家 ， 逐年 佇 二 ~ 三月 ， 也 就是 閣活節 進前 ，
四十 幾工 的 時陣 ， 會 透過 活動 ， 來 辦 (carnival) 嘉年華\ka1-ni5-hua5\ ， 展現 𪜶 文化 的 特色 。

◎ 德國 科隆\Kho1-liong5\ 、 比利時 {班什} 嘉年華
全世界 有名 、 歐洲 四大 嘉年華 ， 頭一个 是 德國 {科隆} 。
＊ 女人 狂歡節 的 一禮拜 是 大齣頭
 科隆\Kho1-liong5\ 這个 所在 的 嘉年華 ， 有 一个 特色 ， 有 一个 號做 女人 狂歡節 ，
規 禮拜 攏是 大齣頭 ， 佇 規 禮拜 ， 查埔人 行 佇 路裡 ， 攏愛 注意 ， 因為 查某人 會 提 鉸刀 ，
共 你 的 ne1-kut4-tai2 鉸斷 ， 等等 的 這寡 活動 。
＊ 遊行 、 掖 糖仔 、 燒 稻草人
上尾仔 ， 嘛會 有一寡 遊行 ， 遊行 當中 會 掖 一寡 糖仔 ， 上尾 一工 ， 會 燒 稻草人 ，
意思 是 這幾工 ， 逐家 遮爾 歡喜 ， 罪過 ， 罪過 ， 所以 用 稻草人 來 代替 ， 共 燒燒咧\sio1-sio1-leh4\ 。
＊ 比利時\Pi2-li7-si5\ 班什\Pan1-sip8\ 嘉年華 上尾工 上 唌目
比利時 班什\Pan1-sip8\ 的 嘉年華 ， 這 嘛 足 有名 的 ， 𪜶 的 特色 嘛是 辦 遊行 。
＊ 入選 的 成千 个 查埔人 妝做 (Gille) 戇人 穿 仝 服裝
， 遊行 內面 有 遴選 𪜶 遮 所在 ， 成千 个 查埔人 ， 妝做 一个 型 ，
一个 特別 的 服裝 (Gille) ， 這个 人 就是 戇人 的 意思 。
＊ 頭 戴 羽毛 帽仔 、 跤 掛 鈴仔 咧 送 柑仔
𪜶 會 戴 羽毛 的 帽仔 ， 跤 嘛會 掛 一寡 鈴仔 ， 規路 咧 送 柑仔 。
因為 彼个 所在 ， 柑仔 足少 、 足 罕得 ， 就是 送 珍貴 的 物件 予 朋友 。

◎ 世界 三大 嘉年華
＊ 意大利 (#Venice#) 慶祝 戰贏 ， 結合 宗教 定 節日
意大利 (#Venice#) 的 嘉年華 ， 非常 有名 ， 𪜶 攏會 掛 小鬼仔殼 。
因為 𪜶 戰爭 贏 了後 ， 辦 這个 活動 。
＊ 掛 小鬼仔殼 的 意義 ， 是 無 分 階級 做伙 慶祝
但是 彼个 時陣 ， 有 階級 的 分別 ， 有的 人 階級 無適合 出來 𨑨迌 ，
所以 逐家 掛 小鬼仔殼 ， 就是 予 你 無 分 階級 ， 逐家 會當 做伙 慶祝 。
＊ 法國 {尼斯} 嘉年華 的 特色 是 大身尪
法國 {尼斯} 嘉年華 ， 真大 的 特色 ， 規个 遊行 有 一个 大身 尪仔 佇咧 。
＊ 花車 之 戰 遊行 嘛 真 受 歡迎
花車 之 戰 遊行 ， 規路 分 花 、 擲\tan3\ 花 ， 花 擲來擲去 ， 送予 別人 。
＊ 世界 三大 的 巴西 里約\Li2-iok4\ 嘉年華 ， 融合 歐洲 、 美洲 、 非洲
閣來 是 逐家 所 知影 的 ， 會 跳 sang3-ba3-舞\sang3-ba3-bu2\ 的 巴西 里約\Li2-iok4\ 嘉年華 ，
咱 定定 嘛會 看著 ， 逐家 跳舞 跳 甲 真 歡喜 。
𪜶 上大 的 特色 ， 是 結合 歐洲 、 美洲 、 非洲 各種 的 文化 特色 ， 融合 鬥陣 的 嘉年華 。

◎ 語詞 ：
． 齋戒\tsai1-kai3\ ： 食齋 ， 食 早齋 ， 意思 就是 愛 食菜 ， 莫 食臊 。
戒\kai3\ ： 主要 是 一寡 戒律 、 誡命 ， 守 一寡 規矩 。
咱 一般 看著 齋戒 ， 攏是 囥佇 佛教 ， 抑是 道教 ， 今仔 講 的 這 ， 應該 是 較 屬於 西方 的 教 ，
譬如 講 基督教 ， 抑是 天主教 ， 其實 攏有 ， 只是 無一定 逐个 所在 講法 仝款 。
可比 講 你的 食物 ， 愛 有 啥物款 的 規矩 ， 你的 活動 ， 你的 生活 ， 愛 有 啥物款 的 規律 ，
就 號做 齋戒 。
． 懺悔\tsham3-hue2\ ： 讀音 的 問題 ， 懺\tsham3\ 合喙 ， 愛 注意一下 。
． 消敨\siau1-thau2\ ： 有 足濟 物件 會當 消敨 。
例 ： 壓力 會當 消敨 。
怨恨 會當 消敨 。
若 欲 解除 啥物 物件 ， 有的 人 用 佇 去 便所 ， 嘛會 講 去 消敨 一下 。
 消敨 就是 按呢 寫 。
． 大齣頭\tua7-tshut4-thau5\ ： 就是 重點 的 意思 。
例 ： 佇 德國 ， 規 禮拜 的 女人 嘉年華 是 𪜶 的 大齣頭 。
． 唌\siann5\ ： 欲 吸引 你 注意 。
． 弄\lang7\ ： 其中 一个 意思 戲弄\hi3-lang7\ 。
例 ： 你 欲 共 囡仔 弄 一下 無 ？
有時仔 用 佇 一寡 動詞 ， 閣 佮 咱 這馬 欲 講 的 意思 ， 無啥 仝 。
若準 講 較 針對 欲 吸引 ， 你 可能 做 一寡 動作 ， 愛 對方 來 感受 ， 這 嘛 會當 講 用 啥物貨 弄 ，
佇 這个 咱 講 的 嘉年華 ， 意思 較 成 。
例 ： 囡仔 愛 弄 才會 巧 。
． ne1-kut4-tai2\ne1-kut4-tai2\ ： 外來語 ， 對 日語 吸收 來 的 ， 所以 照 日語 來 翻 彼个 音 。
仝款 用 咱 讀 出來 的 音 ， 去 推論 若欲 用 臺羅 寫 ， 按怎 人 較 讀 會 出來 這个 音 ， 就 照 按呢 寫 。
算是 咱的 臺語詞 ， 已經 吸收 足久 矣 。
． 大身尪\tua7-sian1-ang1/tua7-sin1-ang1\ ： 法國 的 嘉年華 內面 ， 有 足 大身 的 尪仔 。
 大身尪 佇 咱 臺灣 的 祭典 內面 ， 嘛有 像 七爺 、 八爺 彼種 。
例 ： 這 身\sian1/sin1\ 尪仔 足 大 身\sian1/sin1\ 的 。
毋是 神仙 的 仙\sian1\ ， 是 身軀 的 身\sian1/sin1\ 。
． 稻草人\tiu7-tshau2-lang5\ vs . 草人\tshau2-lang5\ ：
 稻草人 佮 草人 其實 仝款 ，
可能 有 欲 強調 是 用 稻草 做的 ， 有 可能 用 其他 草仔 做的 。 通稱 就是 草人 。
稻草人 是 草人 ， 草人 無一定 是 稻草人 。
毋但 佇 田 內面 ， 會 𫞼\tshai7\ 一个 稻草人 ， 為著 欲 趕 鳥仔 ，
有當時仔 ， 看 電視 ， 用 細身 的 草人 ， 作法 時 ， 敢若 共人 咒讖\tsiu3-tsham3\ 用 的 。
稻草人 是 𫞼 佇 田 內面 ， 一般 咱 是 攏 講 這種 。
古早 敢若 無人 講 稻草人 ， 攏 講 草人 。
． 小鬼仔殼\siau2-kui2-a2-khak4\ ： 這馬 敢若 真少 人 講 ， 一般 叫是 照 漢字 讀 面具 ，
咱 過去 口語 是 小鬼仔殼 ， 掛 一个 小鬼仔殼 ， 較 古錐 ， 愛 共 抾 轉來 用 。
． 小丑仔\siau2-thiu2-a2\ ： 用 文言音 讀 小\siau2\ ， 無 讀 小\sio2\ 。

2020 . 06 . 11 《 臺語 講 世事 》 ： 臺灣 \peh4\ 山 活動
． 使喉聲\sai2-au5-siann1\
★ 一般 生活 上 ， 使\sai2\ 用 足濟 位 。
． 都\to1\ vs . 攏\long2\
． 都\to1\ vs . 就\to7\
◎ 山 的 定義
◎ 山 的 講法 ：
． 弄險\lang7-hiam2\ ： 一般 華語 {探險} ， 臺語 有 一个 講法 叫做 弄險\lang7-hiam2\ 。
． 𣮈頭山\khut8-thau5-suann1\
． 內山斗底\lai7-suann1-tau2-te2/lai7-suann1-tau2-tue2\

一 、 看 新聞 講 臺語 ： \peh4\  聖稜線\sing3-ling5-suann3\ 心 不安 山友 相楗 度 艱難
◎ 翻譯
華語 ： {山友 們 拉開 嗓門 ， 放開 心胸 ， 大聲 地 唱歌}
臺語 ： 山友 使喉聲 ， 敨 心肝|suann1-iu2 sai2-au5-siann1 , thau2 sim1-kuann1|
大母聲 唱歌|tua7-bu2-siann1 tshiunn3-kua1|
． 使喉聲\sai2-au5-siann1\
★ 一般 生活 上 ， 使\sai2\ 用 足濟 位 。
． 使目尾\sai2-bak8-bue2/sai2-bak8-be2\ ： 查某囡仔 共人 使目尾 。
無一定 查某囡仔 ， 逐家 攏 會當 使目尾 。
． 使暗步\sai2-am3-poo7\ ： 共人 害 ， 用 較 暗 、 較 無 光明 的 一寡 手段 。
． 使性地\sai2-sing3-te7/sai2-sing3-tue7\ ： 這个 逐家 都 較 會曉 。
． 使三角肩\sai2-sann1-kak4-king1\ ： 一般 攏是 講 敢若 誠 囂俳\hiau1-pai1\ ，
彼个 肩胛頭 ， 行路 按呢 ， 誠 囂俳 。
註 ： 《 臺文 華文 線頂 辭典 》 ： {大搖大擺} 。
． 曷使\ah8-sai2\ ： 曷使 講 ？ 這 曷使 驚 ？ 這 曷使 按怎 ？
． 敨\thau2\ ： 敨開 、 敨放 的 意思 。
． 大母聲\tua7-bu2-siann1\ ： 佮 阿母\a1-bu2\ 無關係 ， 是 強化 大 。
． 大母漢\tua7-bu2-han3\ ： 講 伊 高長\ko1-tshiang5\ 大漢 ， 會 講 大母漢 。
． 大母四界\tua7-bu2-si3-kue3\ ： 表示 逐 四界 、 規 四界 。

華語 ： {挑戰 聖稜線 很 艱辛 ， 爬到 鞋子 都 開口 笑}
臺語 ： 挑戰 聖稜線 真 硬篤|thiau2-tsian3 sing3-ling5-suann3 tsin1 nge7-tau2/thiau2-tsian3 sing3-ling5-suann3 tsin1 ngi7-tau2|
 甲 鞋仔 都 開喙|peh4 kah4 e5-a2 to1 khui1-tshui3/peh4 kah4 ue5-a2 to1 khui1-tshui3|
． 挑戰\thiau2-tsian3/thiau1-tsian3\ ： 兩个 音 攏 會使 。
． 硬篤\nge7-tau2/ngi7-tau2\ ： 這 腔口差 ， 攏 會使|
． \peh4\ ： 山 的  ， 按呢 寫 。
華語 {爬山} ， 彼字 臺語 漢字 是 爬\pe5\ ， 毋是 peh4 ，
咱 peh4 山 是 用 peh4 的 ， 毋是 爬\pe5\ 的 ， 一定 愛 好好 解說 。
例 ： 山 ， \peh4\ 樓梯 。
有 彼號 起落 ， 對 下跤 到 頂面 ， 頂面 到 下跤 ， 這 就是 \peh4\ 。
例 ： 佇 塗跤 爬|ti7 thoo5-kha1 pe5|
\peh4\ 佮 爬\pe5\ ， 咱 會 去 予 華語 影響 ， 字 是 無仝款 的 。
逐家 愛 知影 ， 啥物 是 用 →  的 ， 啥物 是 用 → 爬 的 ，
毋通 寫 毋著 字 ， 意思 差大碼 。
． 都\to1\ vs . 攏\long2\ ： 會當 用 一个 簡單 的 想法 來 想 ，
攏\long2\ ， 一定 全部 按怎 ， 無 一个 減 的 。
都\to1\ ， 共 想做 佮 華語 的 {都} 是 仝 意思 ， 到 這个 程度 。
． 都\to1\ vs . 就\to7\ ： 因為 華語 無 第 七 調 ， 這種 調 ， 這種 音 ，
一般 若是 較 袂曉 講 ， 較 無咧 講 臺語 的 人 ， 伊 會 變做 講
  甲 鞋仔 to7 開喙 。 變做 就 to7 仝 音 。 這 兩字 用法 無仝款 ， 咱 這馬 定定 會 花 去 。

華語 ： {鞋子 陸續 都 出 狀況 ， 束帶 、 黑色 膠帶 ， 甚至 連 鐵絲 ， 都 成為 搶救 工具}
臺語 ： 束帶 、 theh4-phuh4 、 鉛線|sok4-tua3 , theh4-phuh4 , ian5-suann3|
攏 捎捎 來 鬥救 鞋|long2 sa1-sa1 lai5 tau3-kiu3 e5/long2 sa1-sa1 lai5 tau3-kiu3 ue5|
． 束帶\sok4-tua3\
． theh4-phuh4\theh4-phuh4\ ： {膠帶} 若是 莫 分 足 幼 的 來講 ， 咱 一律 講 theh4-phuh4 ，
抑是 黏帶\liam5-tua3\ 嘛是 有人 講 。
theh4-phuh4 是 外來語 ， 音譯 ， 對 英語 轉 日語 式 ， 咱 才閣 吸收 。
． 捎\sa1\ ： 嘛是 提\theh8\ 的 意思 ， 有 小可 無仝 ，
一般 是 較緊 、 較 凊彩 的 速度 ， 抑是 較 緊急 的 狀況 ， 彼款 提 。
例 ： 足 緊急 的 ， 我 烏白 捎 ， 烏白 捎 ， 捎捎 來 。
﹡ 目眉毛捎袂起|bak8-bai5-mng5-sa1-be7-khi2/bak8-bai5-mng5-sa1-bue7-khi2|
這 應該 是 古早 的 講法 ， 這 咱 這馬 聽 袂著 這个 講法 矣 。
意思 是 敢若 對 人 無真 看上目 ， 看在 眼內 彼種 形容 。

華語 ： {爬 到 搖頭 ， 直 呼 下回 不敢 了} 
臺語 ：  甲 幌頭 叫毋敢|peh4 kah4 hainn3-thau5 kio3-m7-kann2|
． 叫毋敢\kio3-m7-kann2\ ： 看起來 敢若 足 簡單 普通 ， 一般 臺語 定 咧 講 。
因為 這種 的 華語 敢若 較少 ， 無 這款 結構 。
例 ： 食免驚\tsiah8-bian2-kiann1\
喝袂行\huah4-be7-kiann5/huah4-bue7-kiann5\
拍無哀\phah4-bo5-ai1\

華語 ： {聖稜線 不 走 回頭路} 
臺語 ： 行 聖稜線 無咧 踅 翻頭|kiann5 sing3-ling5-suann3 bo5-leh4 seh8 huan1-thau5|
． 踅\seh8\ ： 可能 有 一个 中心點 ， 抑是 有一个 範圍 ，
佇 四箍輾轉\si3-khoo1-lian3-tng2\ 行 、 走 ， 抑是 振動 。
． 踅\seh8\ vs . 轉\tng2\ ： 。
轉\tng2\ ： 一般來講 ， 你 有咧 振動 ， 無一定 像 踅 按呢 ，
有 圍 一个 中心 ， 抑是 有 啥物 範圍 ， 無一定 ， 身軀 可能 有咧 轉 ， 譬如 講 轉 九十 度 、 一百 八十 度 等等 。
例 ： 我 欲 來去 外口 踅踅咧 。
彼个 輪仔\lian2-a2\ 佇 遐 一直 轉\tng2\ ， 轉\tng2\ 袂停 。 家己 踅圓箍仔 號做 轉\tng2\ 。
． 翻頭\huan1-thau5\ ： 可能 有時仔 受 華語 影響 ， 會 講 回頭 ， 咱 較 臺語 氣 的 講法 ， 是 翻頭 。

華語 ： {在 這條 壯麗 的 巨 稜 之 上} 。
臺語 ： 佇 這逝 麗篤 的 大 山陵 面頂|ti7 tsit4-tsua7 le3-tau2 e5 tua7 suann1-nia7 bin7-ting2|
咱 一般 講 山 ， 若 毋是 講 山 ， 就是 山嶺\suann1-nia2\ ，
遮 用 山陵\suann1-nia7\ 的 講法 。
有人 認為 是 特定 講 上 尖 的 {山脊} 的 所在 ，
嘛 有人 講 因為 尖 ， 會當 共 當做 表示 山 的 意思 。
． 山陵\suann1-nia7\ ： 因為 漢字 有 替代 用字 ， 有 無仝 的 寫法 ， 這馬 較 捷 看著 的 是 這 兩種 寫法 。
咱 普通時 免 去到 山頂 ， 嘛 會當 看著 一寡 陵\nia7\ ，
例 ： 湧陵\ing2-nia7\ ： 海湧 過來 予 你 看著 敢若 上 懸 的 所在 。
魚陵\hi5-nia7\ ： {魚鰭 、 魚背} 的 部份 。 上 懸 的 所在 。
牛陵\gu5-nia7\ ： 牛 的 尻脊骿\kha1-tsiah4-phiann1\ 上 懸 的 所在 。
． 麗篤\le3-tau2\ ： 古早 攏有 咧 講 ， 一般 本來 較 形容 一个 地頭 ， 較大 的 所在 ， 有 可能 是 風景區 ，
嘛 會當 講 建築物 ， 或者 是 較大 的 所在 ， 會當 講 真 氣派 ， 起 甲 真 好看 ， 真 麗篤\le3-tau2\ 。

二 、 講 予 你 知 ： 山
◎ 山 的 定義
毋管按怎 ， 咱 攏 號做 山 ， 其實 “山 會當 按照  幾工 ，
欲  的 彼个 山 地形 無仝款 ， 有 無仝 的 講法 。
以 幾工 佮 地形 無仝 ， 分做 ：
＊ (hiking) ： 一工 會當 行 來回 的 低 海拔 活動
譬如 講 咱 這馬 講 的 步道 等等 ， 屬於 （hiking) 的 部份 。
＊ (trekking) ： 地形 較 複雜 ， 一 ~ 二 工 的 活動
有 懸懸低低 ， 無仝款 的 地形 ， 較 複雜 ， 可能 一工 無法度 來回 ，
有 可能 一 工 到 二 工 的 活動 ， 這種 號做 (trekking) 。
＊ (backpacking) ： 行 三 ~ 五 工 的 活動
共 你 的 揹仔 揹咧 ， 這 是 愛 行 三 工 至 五 工 的 山 。
＊ (mountaineering) ： 有 冰 、 雪 、 岩石 地形 相濫 的 𬦰山 活動
這種 山 ， 愛  著 有 冰 、 落雪 、 岩石 等等 ， 這款 地形 相濫 的 山 活動 ，
這種 上 困難 的 。
按呢 看起來 ， 咱 臺灣 可能 只有 佇 寒天 ， 有一寡 山 有 積雪 ， 才會 當 符合 上尾 一種 。
以上 是 普遍 的 分類 。

◎ 山地 的 管制
＊ 總督府 為著 探勘\tham3-kham1\ 佮 畫 地圖 的 需要
臺灣 的 山 遮爾 濟 ， 過去 的 政府 對 山 的 管理 ， 是 管制 的 。
一開始 ， 臺灣 開始 山 ， 是 佇 日本時代 。
總督府 為著 欲 探勘 ， 佮 畫 地圖 的 需要 ， 才 入去 山 內面 。
＊ 臺灣 山岳 會 到 臺灣省 體育 會 山岳 協會 
若是 佇 民間 ， 一般人 想欲 山 ， 就 愛 參加 有 特別 許可 的 團體 ，
譬如 講 日本時代 ， 號做 臺灣 山岳 會 ， 到 中華民國 政府 來到 咱 臺灣 ，
改做 這个 號做 臺灣省 體育 會 山岳 協會 。 這寡 攏 差不多 有 官方 性質 的 社團 。
＊ 救國團\Kiu3-kok4-thuan5\ 中國 青年 山 協會
這寡 是 半 官方 的 團體 ， 愛 得著 特別 許可 的 團體 ， 才 會當 入山 。
＊ 一九 五空 年代 開始 探勘 三千 公尺 以上 懸山
慢慢仔 開始 ， 有一寡 民間 的 團體 成立 ， 會使 講是 佇 一九 五空 年代 ，
咱 臺灣人 開始 探勘 三千 公尺 以上 懸山 。

◎ 一九 七空 年代
＊ {中央山脈 大 縱走} 佇 七彩湖\Tshit4-tshai2-oo5\ 會師\hue7-su1\
到 一九 七空 年代 ， 累積 的 資料 已經 非常 濟 。
這个 時陣 ， 咱 臺灣 的 山 界 ， 有 一个 足 大 的 活動 ， 非常 重要 ， 號做 {中央山脈 大 縱走} ，
這 是 按照 華語 來講 。
共 過去 二十 年 ， 逐家 所 收集 的 資料 ， 做 整合 ， 來 辦 這个 活動 ， 對 中央山脈 ， 北爿 到 南爿 ，
攏共 行 一逝 ， 這 非常 長 ， 彼个 時陣 ， 分做 兩隊 ， 一隊 落南 ， 一隊 上北 ， 佇 中央 七彩湖 會師 。
＊ 山 記錄 佮 山岳\suann1-gak8\ 圖說\too5-suat4\ 資料 ， 已經 真 完整
這个 活動 非常 重要 ， 共 山 的 記錄 佮 山岳 圖說 的 資料 ， 攏 真 完整 呈現 ，
而且 閣 開發 出 這種 的 行法\kiann5-huat4\ 。
＊ {北 三 段 縱 走} → {南 三 段 縱 走} → 百岳\pah4-gak8\
真濟 山 的 人 攏 知影 ， 這 足 困難 的 就是 {北 三 段 縱 走} ， {南 三 段 縱 走} 。
尾仔 ， 因為 這款 經驗 ， 選出 咱 臺灣 一百 粒 三千 公尺 以上 懸山 ，
就是 真濟 人 可能 當咧 行 這 號做 百岳 。
＊ 三千 公尺 以上 ： 懸山 ； 中級山 ； 一千 五百 公尺 以下 ： 郊山\kau1-suann1\
因為 這个 活動 ， 咱 臺灣 開始 有 足 清楚 的 定義 ，
三千 公尺 以上 ， 咱 就 號做 懸山 ；
一千 五百 公尺 以下 ， 咱 就 號做 郊山 ； 中央 的 號做 中級山 。
這是 這馬 上蓋 清楚 的 分類 。
＊ 兩千 空三 年 行政院 體委會 體育署 發表 小百岳\sio2-pah4-gak8\
行 百岳 三千 公尺 以上 ， 實在 是 傷 歹行 ， 僫 行 ， 無 體力 ， 因為 有 真濟 人 攏是 按呢 。
佇 兩千 空三 年 ， 行政院 𪜶 有 發表 一个 小百岳\sio2-pah4-gak8\ ， 你 行 無 遮 懸 ，
你 會當 對 較 細粒 的 山 開始 來 行 起 ， 真濟 人 這馬 攏咧 行 這 。

◎ 山林 解禁
＊ 過去 政府 用 封山 管理 兼 阻擋
過去 的 山 有 禁止 的 效果 ， 過去 政府 用 封山 做法 來 管理 ， 講 管理 是 好聽 ，
其實 是 欲 阻擋 咱 逐家 入去 山內 。
＊ 鼓勵 民眾 親近 山 ， 知影 通 欣賞 佮 珍惜
日本 是 咱 臺灣 的 十 倍 大 ， 但是 佇 日本 ， 三千 公尺 以上 的 懸山 ， 才 二十 幾 粒 ，
咱 臺灣 有 兩百 六十八 粒 三千 公尺 以上 的 懸山 ， 遮爾 濟 。
對 咱 臺灣人 來講 ， 山 是 一个 真好 的 活動 ， 咱 有 真好 的 條件 。
因為 過去 這款 的 管理 態度 ， 最近 行政院 已經 發佈 ， 這馬 咱 臺灣 的 山林 欲 解禁 矣 ，
就是 為著 欲 鼓勵 民眾 會當 親近 山 ， 知影 咱 有 遮濟 寶山 通 欣賞 ， 知影 會當 珍惜 。
＊ 國防 必要 、 地形 破碎 、 原住民 聖地\sing3-te7\ 、 保育地\po2-iok8-te7/po2-iok8-tue7\ ， 其他 解禁
包括 國防 必要 、 地形 破碎 、 原住民 聖地 、 保育地 等等 ， 除了 這寡 條件 以外 的 山林 ，
這馬 攏 解禁 矣 。
＊ 提高 山厝\suann1-tshu3\ 、 步道 、 通訊 的 服務 品質
解禁 的 意思 ， 就是 無欲 阻擋 你 ， 政府 會當 提懸 山厝 、 步道 ， 甚至 山 的 時 ， 通訊 的 服務 ，
會當 提懸 品質 。
＊ 做好 準備 、 自主 管理 、 承擔 責任
這馬 的 政策 是 按呢 ， 政府 做好 服務 ， 嘛是 提醒 咱 所有 的 臺灣人 ， 去 山內 ， 愛 家己 做好 準備 ，
政府 無欲 共你 管 甲 夠 夠 夠 ， 咱 愛 家己 自主 管理 ， 看 咱的 體力 有夠 無 ， 咱 愛 承擔 責任 。
這寡 攏是 自細漢 ， 透過 教育 共 逐家 講的 。
這 就是 咱 這馬 臺灣 山 簡單 的 情形 ， 講予 逐家 了解 。

◎ 語詞 ：
． 探勘\tham3-kham3/tham3-kham1\ ： 兩个 音 ， 大部份 聽著 kham1 較濟 。
探勘\tham3-kham1\ ， 兩 字 攏愛 合喙 ， 這是 讀音 的 問題 。
． 相楗\sio1-king7\ ： 就是 互相 支持 的 意思 。
例 ： 咱 去 山 的 時陣 ， 確實 愛 相楗 。
★ 山 的 講法 ：
． 山脈\suann1-meh8\ ： 有人 講 一支 山脈 ， 嘛 有人 講 一條 山脈 。
因為 比較 上 ， 敢若 較 長 ， 長長 的 感覺 。
． 山陵\suann1-nia7\
． 山嶺\suann1-nia2\ ： 會當 講 一支 山 爾 ， 或者是 幾若 支 做伙 ， 有山 有 嶺 連 做伙 。
到底 欲 算 一支 ， 抑是 幾若 支 ， 攏 會使 。
欲 講 規片 的 山嶺 ， 這馬 攏是 啥物款 的 花 、 樹仔 、 景色 ， 抑是 欲 講 一支 山嶺 。
． 山厝\suann1-tshu3\ ： 這馬 若 去 山 ， 有當時仔 愛 過暝 ， 就是 愛 蹛佇 山厝 。
． 舊漚舊臭\ku7-au3-ku7-tshau3\ ： 真正 足 破爛 、 足 舊的 ， 傷久 無去 整理 。
例 ： 這馬 有一寡 山厝 ， 無 整理 ， 舊漚舊臭 。
． 弄險\lang7-hiam2\ ： 一般 華語 {探險} ， 咱 就 講 → 探險\tham3-hiam2\ 。
臺語 有 一个 講法 叫做 弄險\lang7-hiam2\ ， 共 抾 轉來 用 。
． 𣮈頭山\khut8-thau5-suann1\ ： 𣮈\khut8\ ， 本來 意思 是 毛 足 短 足 短 足 短 。
𣮈頭\khut8-thau5\ ： 無啥 樹仔 ， 無啥物 物件 佇 頂面 ， 敢若 袂輸 禿頭 。
． 崩山\pang1-suann1\ ： 佮 華語 的 詞序\su5-su7\ {山崩} 倒反 。
． 水崩山\tsui2-pang1-suann1\ ： 這 就是 一般 講的 塗石流 ，
． 內山斗底\lai7-suann1-tau2-te2/lai7-suann1-tau2-tue2\ ： 這 是 一个 形容 ， 表示 這个 所在 ， 深山林內 ， 足 無好 行 。

三 、 俗諺\siok8-gan7\
◎ 欲 好 ， 龜 壁 ； 欲 敗 ， 水崩山|beh4 ho2 , ku1 peh4-piah4 ; beh4 pai7 , tsui2-pang1-suann1|
若欲 好 ， 袂輸 龜 壁 ， 遮爾仔 慢 ， 沓沓仔  ；
若欲 敗 ， 連鞭 水崩山 。

2020 . 06 . 18 《 臺語 講 世事 》 ： 太陽能 發電
★ 果子 足濟 用 刣\thai5\ 的 。
★ 看著\khuann3-tioh8\ 按怎 = 看甲\khuann3 kah4\ 按怎
不管 腔口 ， 著\tioh8\ 算 無 變調 。
看著\khuann3-tioh8\ = 華語 {看到} ， 著\tioh8\ 頭前 有 輕聲 符號 。

． 細-kainn5-塊仔\se3-kainn5-te3-a2\ 
． 貯水\te2-tsui2/tue2-tsui2\ ： 漢字 愛 會曉 寫 。
． 儉水\khiam7-tsui2\ ： 漢字 愛 會曉 寫 。
． 核能\hik8-ling5\
． 沙漠\sua1-bok8\ ： 這 是 讀音 的 問題 。
． 實捅捅\tsat8-thong2-thong2\ ← → 空閬閬\khang1-long3-long3\
． 狹櫼櫼\eh8-tsinn1-tsinn1/ueh8-tsinn1-tsinn1\ ← → 闊朗朗\khuah4-long2-long2\ 、 闊莽莽\khuah4-bong2-bong2\
． 冗霍霍\ling7-hoo3-hoo3\ 表示 佮 絚\an5\ 的 對應 。
． 瞠目\thenn5-bak8/thinn5-bak8\

一 、 看 新聞 講 臺語 ： 用 火龍果 來 發電 嘉義 大學 風神 展
有夠 厲害 ， 提 咱 臺灣 的 果子 嘛 會當 發電 。
這馬 足濟 有 創意 的 發電 方式 咧 試 ， 未來 的 生活 值得 咱 逐家 期待 。
◎ 翻譯
華語 ： {剖面 看起來 ， 讓人 垂涎欲滴 的 紅肉 火龍果}
臺語 ： 紅肉種 的 火龍果 ， 共 刣開|ang5-bah4-tsing2 e5 hue2-liong5-ko2 ka7 thai5-khui1|
看著 予人 癮甲流瀾|khuann3-tioh8 hoo7-lang5 gian3-kah4-lau5-nua7|
． 刣\thai5\ ： 火龍果 是 用 刣\thai5\ 的 ， 主要 是 欲 講 {剖面} ， 因為 若講 共 刣開 ，
看著 彼个 面 ， 咱 強調 這个 狀況 。
刣 的 時陣 ， 頭一 刀 就是 中央 共 破開\phua3-khui1\ ， 當然 欲 用 切 的 ， 毋是 講 袂使 ，
強調 共 伊 較 澈底\thiat4-te2/thiat4-tue2\ 予 你 看著 彼个 面 的 彼種 形 。
 切 無一定 切 甲 完全 ， 刣 一定 是 規个 有 足 清楚 的 面 予 你 看著 。
★ 果子 足濟 用 刣\thai5\ 的 ， 咱 較 捷 用著 的 可能 是 刣 西瓜 、 刣 王梨 。
椰子 用 破\phua3\ 的 ， 感覺 愛 閣較 大力 。
會使 講 你 無 用 刀仔 共 伊 刣 ， 抑是 共 伊 處理 ， 就 無 才調 食 。
★ 看著\khuann3-tioh8\ 按怎 = 看甲\khuann3-kah4\ 按怎 。
不管 腔口 按怎 ， 著\tioh8\ 算 無 變調 ， 看\khuann3\ 愛 變調 。
看著\khuann3-tioh8\ = 華語 {看到} ， 著\tioh8\ 頭前 有 輕聲 符號 ， 看\khuann3\ 無 變調 。
． 癮 甲 按怎 ： 癮\gian3\ ， 就是 比 興\hing1\ 閣較 嚴重 。 足 癮 的 ， 就是 足 想 的 。
癮甲流瀾\gian3-kah4-lau5-nua7\ ： 就是 予 你 一直 想欲 食 。
其他 的 物件 嘛 會當 癮\gian3\ ，
例 ： 癮咖啡\gian3-ka1-pi1\ 、 癮酒\gian3-tsiu2\ 、 癮薰 、 癮 檳榔 、 癮 上網 ， 等等 。

華語 ： {切 成 小塊 ， 加入 酒精 萃取 出 花青素}
臺語 ： 切做 細-kainn5-塊仔 ， 摻 酒精|tshiat4-tso3 se3-kainn5-te3-a2 , tsham1 tsiu2-tsing1/tshit4-tsue3 se3-kainn5-te3-a2 , tsham1 tsiu2-tsing1|
落去 抽出 花青素|loh8-khi3 thiu1-tshut4 hue1-tshenn1-soo3/loh8-khi3 thiu1-tshut4 hue1-tshinn1-soo3|
． 細-kainn5-塊仔\se3-kainn5-te3-a2\ ： 足 細塊 的 意思 ， kainn5\kainn5\ ， 是 一个 的 意思 。
例 ： 伊 一-kainn5\tsit8-kainn5\ 佇 遐 ， 毋知 咧 創啥 。
敢若 是 一个 的 較 無 遐 正經 ， 抑是 正式 ， 半耍笑 的 講法 。
 一箍 、 一-kainn5 的 意思 。
． 落去\loh8-khi3\ 按怎 ： 嘛 會使 講 去\khi3\ 按怎 ， 但是 ， 加一 个 落\loh8\ ，
較有 臺語 氣 佇咧 遐 。
例 ： 咱 愛 全 精神 落去 創 啥物 代誌 。

華語 ： {靜置 一段時間 後 把 它 取 出來}
臺語 ： 頓 一下 了 ， 共 提出來|tng3 tsit8-e5 liau2 , ka7 theh8-tshut4-lai5|
． 頓\tng3\ ： 有 幾若 種 意思 ， 幾若 種 用法 。
佇 遮 的 用法 囥 一段時間 ， 袂輸 共 伊 提起來 ， 頓咧\tng3-leh4\ 桌頂 。
咱 一般 可能 會 共 湯 、 菜 、 飯 ， 小 頓 一下 ， 等 伊 涼 的 意思 。
例 ： 這 煮好 矣 ， 我 先 共 提去 桌頂 頓 一下 ， 小等 逐家 才來 食 。
註 ： 《 教典 》 頓 ： 6 . 動詞 ： {指 放置 重物 於 平臺 上 。}
.
華語 ： {一般 常見 的 矽基材 ， 或是 薄膜式 太陽能 電池}
臺語 ： 四常 看著 的 si1-li2-khong2 底|su3-siong5 khuann3-tioh8 e5 si1-li2-khong2-te2|
抑是 薄膜式 的 太陽能 電池|iah4-si7 poh8-mooh8-sik4 e5 thai3-iong5-ling5 tian7-ti5|
． 四常\su3-siong5/sir3-siong5\ ： 定定 按怎 ， (often) ， 咱 會當 講 四常 。
★ 四常 ， 有 幾若个 講法 ：
． 定定\tiann7-tiann7\ ： 可能 這馬 上濟 人 講 。
例 ： 這間 店 我 定定 去 。
． 不時\put4-si5\ ：
例 ： 這 代誌 伊 不時 嘛 咧 講 。
． 常在\tshiang5-tsai7/tshing5-tsai7\ ： 可能 較少 人 講 矣 。 有 兩種 音 ， 腔口差 。
例 ： 我 常在 佇 電視 看著 你 呢 ！
． 時常\si5-siong5\ ： 嘛 會使 用 ， 這 咱 臺 華 共通 的 語詞 。
． si1-li2-khong2\si1-li2-khong2\ ： 這 是 外來語 (silicone) {矽利康} ， 對 音譯 來 的 。
． 底\te2\ ： 表示 一種 基礎 的 意思 。 基本 是 按怎 ， 基礎 是 按怎 。
例 ： 譬如 講 咱 去 食 餐廳 ， 我 欲 去 彼間 餐廳 是 {什麼 什麼 風} ，
{意大利 風} 敢 會使 講 意大利 底 ？
但是 這 有 兩款 ， 意大利 底 有 可能 是講
這个 頭家 可能 意大利 是 伊 的 故鄉 ， 抑是 伊 的 國家 ，
若是 講 啥物 {風} 的 時陣， 咱 可能 會 講 su1-tai3-luh4\su1-tai3-luh4\ 「スタイル」 (style)
啥物款 su1-tai3-luh4 ， 這 有 小可 無仝 。
例 ： 這个 菜 是 意大利 底 的 。 就是 意大利 料理 的 方式 去 處理 。
． 薄膜\poh8-mooh8/poh8-mooh4\ ： 讀音 的 問題 ， 較 無 遐 懸 的 嘛有 。
例 ： 一重 膜|tsit8-ting5 mooh8| 。
.
華語 ： {以 天然 染劑 取代 人工 染劑 ， 才會 受到 國際 期刊 的 重視}
臺語 ： 共 換做 天然 的 染劑|ka7 uann7-tso3 thian1-jian5 e5 ni2-tse/ka7 uann7-tsue3 thian1-lian5 e5 ni2-tse1|
毋才 予 國際 期刊 看有上目|m7-tsiah4 hoo7 kok4-tse3 ki5-khan1 khuann3-u7-tsiunn7-bak8|
． 染\ni2\ ： 染頭鬃\ni2-thau5-tsang1\  染頭鬃\ni2-thau5-mng5/ni2-thau5-moo1\
染\ni2\ ， 閣有 一个 文言音\jiam2/liam2\ 。 用 文言音 來講 ：
例 ： 汙染\u1-jiam2/u1-liam2\
傳染\thuan5-jiam2/thuan5-liam2\
染病\jiam2-penn7/liam2-pinn7\
． 上目\tsiunn7-bak8\ ： 就是 有 去 注意 著 ， 看有上目 ， 抑是 看無上目 。

◎ 俗語
白白布染到烏\peh8-peh8-poo3-ni2-kau3-oo1\

二 、 講予 你 知 ： 太陽能 發電
講著 電 ， 全世界 攏 仝款 ， 咱 人類 這馬 無電 ， 真正 無法度 生活 。 但是 電 對 佗位 來 ？
今仔日 欲來 講 其中 一項 ： 太陽能 發電 。
◎ 臺灣 電力 的 來源
＊ ga2-suh4 佮 塗炭 占 一半
臺灣 電力 來源 ， 當然 非常 濟 ， 逐家 知影 遮濟 的 電 ， 遮濟 來源 ， 上重要 的 是 ga2-suh4 佮 塗炭 。
ga2-suh4 佮 塗炭 ， 這 兩項 加起來 ， 占 咱 臺灣 電力 來源 一半 遮濟 ，
＊ 空氣汙染 、 地球 暖化\luan2-hua3\ ， 燒過 的 水 排入\pai5-jip8/pai5-lip8\ 海 ， 影響 海洋 生態
ga2-suh4 佮 塗炭 的 電力 來源 ， 有 真濟 問題 佇咧 ， 包括 會 造成 空氣汙染 、 地球 暖化 ，
燒 塗炭 的 時陣 ， 燒過 的 水 排入 海 ， 嘛會 影響 海 內面 的 海洋 生態 ， 種種 的 問題 。
＊ 核能 電量 占 無 濟 ， 有 核廢料 汙染
敢毋是 有 核能 發電 ？ 核能 發電 的 問題 閣較 濟 。
核能 發電 的 電量 ， 佇 咱 臺灣 電力 來源 占 無 講 真濟 ， 閣有 核廢料 汙染 等等 的 問題 。
＊ 太陽能 發電量\huat4-tian7-liong7\ ， 一年 一年 咧 提升
慢慢仔 ， 咱 臺灣 愈來愈 重視 綠能 發電 ， 包括 太陽能 發電 ， 而且 發電量 是 一年 一年 提升 當中 。

◎ 太陽能 發電 兩種 方式
太陽能 發電 ， 是 真深 的 學問 ， 分 兩種 足 專業的 名詞 ， 簡單來講 。
＊ 聚光式\tsu7-kng1-sik4\ 太陽能 熱 發電
◇ 愛 有 夠額 土地 佮 日頭光 → 沙漠
頭一項 ， 需要 愛 有 夠額 的 土地 佮 日頭光 ， 才會 合 。 這款 方式 ， 大部份 囥佇 沙漠 ，
但是 咱 臺灣 無 沙漠 。
＊ 光伏\kong1-hok8\ 技術
◇ 基本 裝置 是 太陽能 電池 → 較 合 臺灣
這種 技術 ， 就是 咱 這馬 看著 真濟 人 的 厝尾頂 ， 會 囥 這種 太陽能 電池 的 枋 ， 較 合 咱 臺灣 使用 。
.
◎ 太陽能 發電 的 優點
＊ 太陽 才 消磨 本身 能量 nng7 pha1 ， 幾十 億 年 袂 變
太陽 這馬 才 開著 伊 本身 能量 的 nng7 pha1 爾 ， 按照 科學家 講的 ， 閣 幾十 億 年 攏 袂 變 ，
所以 是 一个 真正 好 的 來源 。
＊ 無 空氣汙染 ， 袂 加添 溫室 效應 ， 無 核輻射\hik8-hok4-sia7\
太陽能 無 空氣汙染 ， 嘛 袂 加添 溫室 的 效應 ， 無 核輻射\hik8-hok4-sia7\ 的 問題 。
◎ 太陽能 發電 的 欠點
＊ 安裝 、 技術 、 設備 真 傷本
有淡薄仔 貴 ， 譬如 講 裝 電池 的 時 ， 有 無仝 的 條件 ， 成本 就 無仝 。 技術 嘛 足 需要 ， 設備 攏 真 傷本 。
＊ 受 天氣 影響
因為 需要 太陽 ， 所以 受著 天氣 的 影響 足 深 ， 若是 落雨天 ， 抑是 暗時 ， 就 無法度 發電 。
＊ 電枋\tian7-pang1\ 的 製造 佮 回收 會 造成 汙染
需要 發電 彼个 電池 的 電枋 ， 咧 做 佮 回收 的 時陣 ， 會 造成 汙染 。
這个 問題 嘛是 愛 來 解決 才 會使 。
.
◎ 臺灣 的 太陽能 發電 發展
到 目前為止 ， 無 任何 發電 的 方式 ， 是 一點仔 汙染 都 無 。
所以 講起來 ， 太陽能 發電 應該 算是 上蓋 環保 的 一種 。
＊ 兩千 年 開始 ， 捒 ： 大型 、 厝頂 型 、 塗跤 型
臺灣 佇 兩千 年 ， 長長短短 ， 開始 捒 太陽能 發電 ， 欲 發展 太陽能 供電站\kiong1-tian7-tsam7\ ， 有 大型 的 ，
囥佇 厝頂 型 的 ， 有 塗跤兜 型 。
＊ 厝頂 型 因為 法規 放冗 發展 較緊
厝頂 型 是 囥佇 逐家 的 厝尾頂 ， 只要 法規 來 放冗 ， 發展 會 較緊 ， 塗跤 型 的 會 較慢 。
＊ 塗跤 型 牽涉 農業 、 生態 土地 有 爭議
＊ 兩千 空 十九 年 熱天 中晝 的 太陽能 發展 超過 核能
對 兩千 年 開始 捒 ， 時間 過了 真 長 ， 這 三 五 年 才 開始 有一寡 發展 。
兩千 空 十九 年 ， 熱天 中晝 的 太陽能 發電 ， 已經 超過 核能 ，
按呢 看起來 ， 臺灣 的 太陽能 發展 ， 慢慢仔 向前行 矣 。
＊ 已經 有 齊全 的 太陽能 電枋 回收 清理 體系
閣有 一个 好消息 ， 就是 咱 這馬 已經 有 齊全 的 太陽能 電枋 回收 清理 的 體系 ， 完全 建立 起來 矣 。
咱 會當 好好仔 做伙 期待 ， 咱 臺灣 太陽能 發電 ， 會 愈來愈 好用 。
.
◎ 語詞 ：
． ga2-suh4 ： 外來語 (gas) 音譯 → {瓦斯} ， 寫法 就是 按呢 。
． ga1-soo2-lin2\ga1-soo2-lin2\ ： 外來語 (gasoline) 音譯 → {汽油} 。
． 臭油\tshau3-iu5\ ： 鼻 起來 氣味 無好 ， 足 臭 的 油 ， 愛 燒炭\sio1-thuann3\ 。
這馬 較 無咧 用 的 油 ， 臭油 是 以前 的 人 提來 點燈 ，
會 寒 的 時陣 ， 可能 日本人 較濟 ， 厝內面 用 彼 來 焐燒 的 。
． 貯水\te2-tsui2/tue2-tsui2\ ： 有 腔口差 。 漢字 愛 會曉 寫 。
例 ： 提 鼎 去 貯水 。
． 儉水\khiam7-tsui2\ ： 欲 停水 矣 ， 咱 愛 去 共 水 加 承 寡 ， 號做 儉水 。 漢字 愛 會曉 寫 。
． 核能\hik8-ling5\ ： 這馬 逐家 應該 漸漸仔 攏 唸 慣勢 矣 。
． 日頭光\jit8-thau5-kng1/lit8-thau5-kng1\ ： 咱 臺灣 因為 真濟 所在 ， 日頭光 攏 足 強 的 ，
可能 閣較 適合 發展 太陽能 發電 方式 。
有人 講 日光 ， 嘛是 會使 ， 咱 會 講 日頭 足 炎\iam7\ 的 ， 會 講 日頭光 。
月娘 干焦 會 講 月光 。
猶閣有 星光 。
． 輻射\hok4-sia7\ ： 這 是 讀音 的 問題 ， 加 唸 幾遍 ， 逐家 就會 較 熟似 。
例 ： 這个 物件 有 輻射線 。
． 沙漠\sua1-bok8\ ： 這 是 讀音 的 問題 。
沙漠 sua1 boo5 （ Ｘ ） 。
． 沙崙\sua1-lun7\ ： 咱 這 地名 有 足濟 有 沙崙 的 ， 淡水 就有 一个 矣 ， 臺南 遐 嘛有 ， 足濟 所在 攏有 。
咱 臺灣 無 沙漠 ， 有 沙崙仔 ， 加一 个 仔\a2\ ， 因為 攏 無大 ， 嘛有 沙埔仔\sua1-poo1-a2\ 。
這 就是 咱 臺灣 較 有 的 地形 。
． 實捅捅\tsat8-thong2-thong2\ ： 咱 臺灣 ， 人 足濟 的 ， 足 實\tsat8\ 的 ，
攏 滿 矣 ， 𤲍\kheh4\ 甲 規个 。
例 ： 實鼻\tsat8-phinn7\
佮 實捅捅 倒反 的 講法 ， 是 空閬閬\khang1-long3-long3\ ，
表示 足 空 的 ， 無啥物 物件 。 實 佮 空 會使 對應 。
． 狹櫼櫼\eh8-tsinn1-tsinn1/ueh8-tsinn1-tsinn1\： 蹛甲 狹櫼櫼 ， 表示 足 狹 。
 狹櫼櫼 倒反 的 講法 ， 是 闊朗朗\khuah4-long2-long2\ ，
嘛會當 講 闊莽莽\khuah4-bong2-bong2\ 。
冗霍霍\ling7-hoo3-hoo3\ 表示 佮 絚\an5\ 的 對應 。
． 櫼\tsinn1\ ： 細支 柴杙仔 彼種 物件 ， 細塊 的 ， 共 櫼 落去 的 用法 。
． 瞪目\thenn5-bak8/thinn5-bak8\ ： 鑿目\tshak8-bak8\ ， 表示 光 足 強 的 。
． 傷\siong1\  傷重\siong1-tiong7\ ： 表示 用 足濟 的 意思 。
 傷本 相 對應 的 就是 省本\sing2-pun2\ 。
相 對應 的 例 ： 傷 時\si5\ 、 傷 錢\tsinn5\ 、 傷 力\lat8\ 、 傷 工\kang1\
省時 、 省錢 、 省力 、 省工

2020 . 06 . 25 《 臺語 講 世事 》 ： 鯪鯉\la5-li2\
★ 臺灣 五日節 ， 鯪鯉 的 傳說 ， 臺中 有 ， 高雄 嘛有 。
． 鯪鯉\la5-li2\ 其他 的 名 ， 濆仔\bun3-a2\ ， 塗龜 、 石鯪魚 、 步山虎 。

◎ 穿 木屐 ， 蹔 鯪鯉|tshing7 bak8-kiah8 , tsam3 la5-li2|
穿 柴屐 ， 蹔 鯪鯉|tshing7 tsha5-kiah4 , tsam3 la5-li2|
食 肉粽 ， 配 麻穎|tsiah8 bah4-tsang3 , phue3 mua5-inn2|
◎ 這个 節日 到底 欲 按怎 講
． 虯儉\khiu5-khiam7\
． 出 盡磅力 tshut4 tsin7-pong7-lat8
= {費盡 吃奶之力} 、 {費盡 九牛二虎之力} 。
． 逐家 會曉 講 我 欲來 張\tng1\ 鳥鼠仔 ， 可能 毋知 是 這字 。
． 兜\tau1\ vs . 厝\tshu3\
． 生驚\tshenn1-kiann1/tshinn1-kiann1\ vs . 驚\kiann1\
． 偷走監\thau1-tsau2-kann1\
． 陰陰寒\im1-im1-gan5\
． 跤寒手寒\kha1-gan5-tshiu2-gan5\
． 墊仔\tiam7-a2\ vs . 苴仔\tsu7-a2\
． 印象\in3-siong7\ 、 印象\in3-siong7\ 、 印象\in3-siong7\ ， 愛 唸 三 遍 。
象\siong7\ ， 第 七 調 ， 後面 若有 字 ， 變調 七 變 三 調 。
． 地理\te7-li2\ vs . 風水\hong1-sui2\

一 、 看 新聞 講 臺語 ： 暝尾 鯪鯉 家己 來 覕咧 借 燒 真 可愛
◎ 翻譯
華語 ： {穿山甲 躲 在 駕駛座 下面 ， 身體 蜷曲 成 球 狀}
臺語 ： 鯪鯉 覕佇 運轉位 下跤|la5-li2 bih4-ti7 un7-tsuan2-ui7 e7-kha1|
身軀 虯 做 一 球|sin1-khu1 khiu5 tso3 tsit8 kiu5/sin1-khu1 khiu5 tsue3 tsit8 kiu5|
． 覕\bih4\ ： 覕起來 的 覕\bih4\ ， 就是 按呢 寫 。
． 運轉\un7-tsuan2\ ： 這个 詞 是 對 日語 來 的 ，
運轉位\un7-tsuan2-ui7\ ： 就是 佇 運轉 彼个 坐位 。
運轉手\un7-tsuan2-tshiu2\ ： 以前 咱 號做 運轉手 ， 就是 運將 、 司機 。
運轉\un7-tsuan2\ 機器 ， 運轉 公司 ， 欲 講 無形 的 運轉 嘛 會使 。
例 ： 這間 公司 已經 運轉 兩年 外 。
． 虯\khiu5\ ： 《 教典 》 ： {收縮 、 蜷曲 的 樣子 。}
． 虯毛\khiu5-moo1/khiu5-mng5\ ： 咱 一般 攏 講 虯毛 。
例 ： 你 有 自然虯\tsu7-jian5-khiu5/tsir7-lian5-khiu5\ ， 虯毛 ， 我 嘛有 自然虯 ，
無夠 虯 ， 閣去 叫人 電 一下 閣較 虯 咧 。
． 虯儉\khiu5-khiam7\ ： 虯 敢若 束 起來 ， 較 細 以外 ，
 虯儉 就是 過頭 儉 的 意思 。
.
華語 ： {警方 花 了 好 一番 力氣 才 逮到 他}
臺語 ： 警察 是 出 甲 盡磅力 才 共 張著|king2-tshat4 si7 tshut4 kah4 tsin7-pong7-lat8 tsiah4 ka7 tng1-tioh8|
． 盡磅力\tsin7-pong7-lat8\ ： 咱 一般 定定 咧 用 。
到 上 貼底\tah4-te2/tah4-tue2\ 、 上蓋 大 的 範圍 。
例 ： 路 行到 盡磅 ， 上蓋 尾溜 矣 。
咱 嘛 會當 按呢 用 出 盡磅力 tshut4 tsin7-pong7-lat8 ：
= {費盡 吃奶之力} 、 {費盡 九牛二虎之力} 這類 。
例 ： 伊 工課 做甲 盡磅 忝 。
例 ： 伊 哀 甲 盡磅 聲 ， 足大聲 。
共 盡磅 佮 其他 的 形容 、 動詞 鬥做伙 ， 嘛是 會使 。
． 張\tng1\ ： 咱 一般 知影 姓 張\Tiunn1\ ， 足𠢕 張\tiunn1\ 的 。
有 一个 白話音 張\tng1\ ， 有 等待 機會 的 意思 。 另外 意思 ，
一般 是 有 啥物 家私 ， 有 啥物 陷阱 ， 欲 去 掠 啥物 物件 。
這个 動詞 逐家 會曉 講 我 欲來 張\tng1\ 鳥鼠仔 ， 可能 毋知 是 這字 。
例 ： 張 鳥鼠 tng1 niau2-tshi2 ： 愈 看 敢若 一个 人名 。
鳥鼠張\niau2-tshi2-tng1/niau2-tshu2-tng1\ ： 掠 鳥鼠 的 彼个 物件 。
例 ： 張 機會 tng1 ki1-hue7

華語 ： {深夜 跑 到 民眾 住家 的 車庫 ， 不請自來 ， 嚇壞 屋主}
臺語 ： 暝尾 走到 人家厝仔 的 車庫|me5-bue2 tsau2 kau3 jin5-ke1-tshu3-a2 e5 tshia1-khoo3/mi5-be2 tsau2 kau3 jin5-ke1-tshu3-a2 e5 tshia1-khoo3|
厝主 煞著 生驚|tshu3-tsu2 suah4 tioh8-tshenn1/tshu3-tsu2 suah4 tioh8-tshinn1-kiann1|
． 暝尾\me5-bue2/mi5-be2\ ： 暝\me5/mi5\ 的 上 尾溜 ， 欲 天光 的 進前 。
． 人家厝仔\jin5-ke1-tshu3-a2\ ： 人家厝\jin5-ke1-tshu3\ ， 無 仔\a2\ 嘛 無要緊 。
就是 {民宅} 的 意思 。
． 兜\tau1\ vs . 厝\tshu3\ ： 兜\tau1\ ， 較 強調 家庭 的 意思 ，
厝\tshu3\ ， 是 厝殼 ， 抑是 厝 的 本身 。
． 著生驚\tioh8-tshenn1-kiann1/tioh8-tshinn1-kiann1 ： 生驚 vs . 驚
生驚 ： 敢若 雄雄 去 予 啥物貨 驚著 ， 去 掣\tshuah4\ 著 ， 叫 生驚 。
驚 ： 毋是 雄雄 的 彼種 的 ， 一般 就 講 驚\kiann1\ 。
例 ： 蛇 予 我 拍驚|tsua5 hoo7 gua2 phah4-kiann1| .
意思 是 我 驚 蛇 ， 蛇 這个 物件 ，
會 予 我 驚 ， 已經 驚 足久 矣 ， 毋是 這馬 才 驚 ， 只要 想著 、 看著 攏會 驚 ， 毋是 雄雄 驚 。
例 ： 蛇 予 我 著生驚|tsua5 hoo7 gua2 tioh8-tshenn1-kiann1/tsua5 hoo7 gua2 tioh8-tshinn1-kiann1|
意思 就是 雄雄 看著 蛇 出來 ， 予 我 著生驚 。 

華語 ： {穿山甲 的 力氣 ， 大 到 撐開 鐵籠 ， 成功 逃獄}
臺語 ： 力草 飽 甲 會用得 共 鐵籠 弓開|lat8-tshau2 pa2 kah4 e7-ing7-tit4 ka7 thih4-lang2 king1-khui1/lat8-tshau2 pa2 kah4 ue7-ing7-tit4 ka7 thih4-lang2 king1-khui1|
偷走監 成功|thau1-tsau2-kann1 sing5-kong1|
． 力草\lat8-tshau2\ ： 形容 力量 、 氣力 的 意思 ， 就是 力 的 狀況 。
． 弓\king1\ ： 原本 若是 講 名詞 ， 就是 射箭 彼个 弓，
抑是 弓蕉 的 單位 ， 其中 有 一个 弓 。
但是 遮 是 動詞 ， 意思 是 共 展開\thian2-khui1\ ， 予 伊 變做 較大 ， 抑是 較 冗 。
衫仔弓 的 弓 ， 咱 普通時仔 嘛 會曉 用 。
例 ： 弓布篷\king1-poo3-phang5 、 弓蠓罩\king1-bang2-ta3\
． 偷走監\thau1-tsau2-kann1\ ： 可能 過去 無一定 按呢 講 。 咱 過去 會 講
例 ： 偷走課\thau1-tsau2-kho3\
偷走學\thau1-tsau2-oh8\
偷走厝\thau1-tsau2-tshu3\

華語 ： {似乎 天氣 太 冷 了 ， 所以 躲 在 腳踏墊 下 取暖}
臺語 ： 可能 天 陰陰寒|kho2-ling5 thinn1 im1-im1-gan5|
伊 就按呢 勼 佇 跤墊仔 底 咧 借燒|i1 tsiu7-an2-ne1 kiu1 ti7 kha1-tiam7-a2 te2 leh4 tsioh4-sio1| 
． 陰陰寒\im1-im1-gan5\ ： 因為 有的 辭典 會 寫 凝 的 漢字 ， 音 gan5 。
表示 足 寒 足 寒 ， 敢若 一直 攏是 低溫 ， 寒 甲 袂 振動 。
例 ： 跤寒手寒 ， 意思 就是 跤手 冷 ， 比 冷 閣較 冷 ， 比 寒 閣較 冷 ， gan5 牢咧 ， 寒 甲 袂 振動 矣 。
． 跤墊仔\kha1-tiam7-a2\ ： {腳墊} 。
． 墊仔\tiam7-a2\ vs . 苴仔\tsu7-a2\ ： 有的 所在 的 人 無咧 講 墊仔 。
例 ： 你 共 苴 咧 。 鼎 苴 。
例 ： 跤墊仔 、 椅墊仔 、 苴 茶甌 的 茶甌墊仔\te5-au1-tiam7-a2\ 、 鼎墊仔\tiann2-tiam7-a2\ 。
． 借燒\tsioh4-sio1\ ： 本來 意思 是 愛 起火 ， 予 咱 敢若 溫度 較懸 。
 借燒 用 佇 遮 ， 是 欲 予 家己 較 燒 、 較 溫暖 。 {取暖}

華語 ： {穿山甲 的 麟片 ， 具有 祛風 除濕 、 活血 散 瘀 的 功效 ， 時常 被 中醫 拿 來 用藥}
臺語 ： 鱗 有 去 風濕 ， 通 血路 的 效果|lan5 u7 khi3 hong1-sip4 , thong1 hueh4-loo7 e5 hau7-ko2/lan5 u7 khi3 hong1-sip4 , thong1 huih4-loo7 e5 hau7-ko2|
漢醫 定定 共 用來 敆藥仔|han3-i1 tiann7-tiann7 ka7 ing7-lai5 kap4-ioh8-a2|
． 鱗\lan5\ ： 可能 逐家 知影 文言音 lin5 ， 毋知影 白話音 lan5 。
． 拍鱗\phah4-lan5\ ： 欲 共 魚 的 鱗 處理 掉 ， 是 用 拍 的 ， 或者是 掃鱗\sau3-lan5\ 。
一般 魚鱗 攏 用 拍 的 。
． 敆藥仔\kap4-ioh8-a2\ ： 藥方 可能 會 寫著 欲 用 鯪鯉 的 鱗 做 路用 。
． 敆\kap4\ ： 以前 的 藥仔 攏是 囥 鬥陣 ， 足濟 項 濫做伙 ， 幾若 方面 的 物件 濫做伙 ， 毋但 一个 ，
會當 講 敆\kap4\ 。
． 敆桌\kap4-toh4\ ： 欲 共 兩塊 桌仔 ， 幾塊 桌仔 囥 做伙 ， 囥 鬥陣 。
． 敆單\kap4-tuann1\ ： 可能 有無 仝 的 單 ， 欲 敆做伙 ， 攏會 當 用 敆 。

二 、 講 予 你 知 ： 鯪鯉
咱 臺灣 的 五日節 ， 有 一个 足 特別 的 風俗 ， 號做 蹔鯪鯉\tsam3-la5-li2\ 。
可能 真濟 人 毋捌 看過 鯪鯉 ， 咱 先來 熟似 鯪鯉 。
◎ 鯪鯉
＊ 濆仔\bun3-a2\ 塗龜 ， 有 鱗 的 飼奶動物\tshi7-lin1-tong7-but8/tshi7-ling1-tong7-but8/tshi7-ni1-tong7-but8\
鯪鯉 有 足濟 名 的 ， 頭一个 號做 濆仔\bun3-a2\ ， 因為 伊 足𠢕 濆\bun3\ 的 。
註 ： 《 教典 》 ： 濆\bun3\ ： {湧出} 。
嘛 有人 叫 伊 塗龜\thoo5-ku1\ 。 鯪鯉 是 一種 有 鱗 的 飼奶動物 。
＊ 前爪 大 ， 好 樹 ， 尾 的 鱗 插入 樹身
鯪鯉 的 外形 ， 伊 頭前 的 爪 非常 大 肢 ， 樹仔\peh4-tshiu7-a2\ 非常 好勢 ， 特別 的 是 伊 尾溜 後跤爪\au7-kha1-jiau2/au7-kha1-liau2\ ，
顛倒 非常 細 肢 ， 無法度 𢯾\mooh4\ 樹仔 ， 伊 欲 樹仔 的 時 ， 頭前 的 爪 𢯾 樹仔 ，
用 尾溜 的 鱗 ， 插 入去 樹身 ，  起去 。
＊ 用 踅\seh8\ 的 起去 ， 倒退攄 落來
 起去 的 時陣 ， 用 踅 的 踅 起去 ， 較 特別 的 是 ， 若欲 落來 ， 是 倒退攄 落來 。
＊ 喙瀾 黏黐黐 ， 長 喙舌 食 狗蟻
鯪鯉 是 食 狗蟻 ， 伊 共 狗蟻岫 挖開 了後 ， 因為 伊 的 喙舌 黏黏 ， 喙瀾 黏黐黐 ， 用 伊 的 長 喙舌 來 食 狗蟻 。
＊ 拄著危險 勼 做 一 球
鯪鯉 若 拄著危險 的 時陣 ， 會 規个 勼 做 一 球 。

◎ 蹔鯪鯉 的 傳說
＊ 臺中 南屯\Lam5-tun7\  犁頭店 ， 地理 是 鯪鯉 穴
蹔鯪鯉 的 傳說 是 對 佗位 來 的 ？
是 佇 臺中 南屯 ， 以前 號做 犁頭店 ， 聽講 彼个 所在 的 地理 ， 是 鯪鯉 穴 。
＊ 鯪鯉 活動 佮 庄頭 興衰 有 牽連 金 鯪鯉
當地 的 人 感覺 塗跤 內面 ， 蹛 足濟 鯪鯉 ， 這 鯪鯉 有 活動 、 無 活動 ， 對 犁頭店 來講 有 興旺 、
無 興旺 ， 非常 有 關連 。
以前 ， 𪜶 相信 當初 去 遐 開墾 的 時 ， 遐 有 蹛 一隻 金 鯪鯉 ， 只要 熱天 ， 逐家 希望 會當 共 鯪鯉 叫精神 ，
莫 予 覕 空 睏冬 睏 傷久 。
＊ 五日節 透中晝 愛 共 鯪鯉 吵精神
尾仔 ， 變做 佇 五日節 透中晝 ， 逐家 著愛 來 共 鯪鯉 吵精神 ， 予 伊 反身 ， 按呢 地方 才會 興旺 。
＊ 走標 、 蹔 地 、 銅 鼎 生鍋 敲 出聲
欲 按怎 共 鯪鯉 吵精神 ？ 有 各種 方式 ， 這馬 包括 走標 、 蹔 塗跤 ， 抑是 共 厝內面 的 銅 鼎 生鍋 ，
攏共 摃 出聲 、 敲 出聲 ， 欲 共 予 吵精神 。
這 是 臺中 的 風俗 。
＊ 高雄 『Namasia』 區 『Kanakanavu』 族 嘛有
除了 臺中 以外 ， 佇 高雄 『Namasia』 {那瑪夏} 區 ，
有 一个 部落 號做 『Kanakanavu』 {卡那卡那富} 族 ， 𪜶 嘛有 鯪鯉 的 傳說 。
講 有 鯪鯉 挖 一空 ， 救 𪜶 的 族人 。

◎ 現實 生活 欲 絕種 ？
＊ 佇 臺灣 捌 強欲 孤毛絕種
既然 鯪鯉 佇 咱 臺灣 的 傳說 內面 ， 是 一種 好 的 動物 ， 但是 佇 現實 生活 內面 ， 鯪鯉 強欲 絕種 矣 。
咱 若有 印象\in3-siong7\ ， 佇 咱 臺灣 ， 鯪鯉 捌 強欲 孤毛絕種 去 。 這 是 欲 按怎 講 ？
＊ 一九 五空 年代 開始 大量 掠 ， 肉 、 皮 、 鱗
雖然 這馬 咱的 鯪鯉 ， 會使 講 是 世界上 密度 上懸 的 ， 若是 時間 轉去 到 一九 五空 年代 ，
彼个 時陣 ， 臺灣人 足 愛 掠 鯪鯉 的 ， 因為 有人 講 鯪鯉 的 肉 通 血路 ， 伊 的 鱗 通 奶腺\lin1-suann3/ling1-suann3/ni1-suann3\ ， 閣較 重要 的 ，
是 鯪鯉 的 皮 ， 色水 足 媠 的 ， 所以 真濟 人 掠 鯪鯉 ， 欲 出口 伊 的 皮 ，
彼个 時陣 ， 生理 做甲 足 大 足 大 ， 真濟 臺灣 的 鯪鯉 攏 予 掠了了 。
＊ 一九 七五 年 ， 《 瀕臨絕種 野生 動 植物 國際貿易 公約 》
到 一九 七空 年代 ， 變做 臺灣 已經 無 鯪鯉 矣 。 彼个 時陣 ， 真濟 廠商 ， 對 其他 的 國家 進口 鯪鯉 ，
做 鯪鯉 皮 ， 才 出口 趁 足 濟錢 的 。
一九 七五 年 ， 世界性 的 號做 《 瀕臨絕種 野生 動 植物 國際貿易 公約 》 ， 內面 規定 ，
已經 無法度 進口 鯪鯉 ， 按呢 猶無 夠 ， 猶閣 有人 想欲 食 伊 的 肉 ， 佮 伊 的 鱗 。
＊ 一九 八九 年 ， 《 野生動物 保育 法 》 共 訂做 保育類 動物
好佳哉 ， 一九 八九 年 的 時 ， 咱 臺灣 《 野生動物 保育 法 》 通過 了後 ， 共 鯪鯉 訂做 保育類 動物 ，
鯪鯉 才 通 一工 一工 愈來愈 濟 。

◎ 這幾年 的 保育 觀念
＊ 臺東 『Sazasa』 部落 提倡 鯪鯉 保育
佇 臺東 『Sazasa』 部落 ， 𪜶 特別 欲來 保護 鯪鯉 。
＊ 兩千 空八 年 『Sazasa』 成立 巡守 隊 ， 來 保護 鯪鯉
＊ 兩千 空九 年 經過 調查 ， 『Sazasa』 部落 是 全球 野外 鯪鯉 密度 上懸 的 所在 。
＊ 保育 意識 佇 逐所在 發穎
除了 這个 部落 以外 ， 咱 臺灣 真濟 所在 ， 保育 意識 漸漸仔 發穎 。
＊ 無細膩 走來 人家厝 ， 受傷 ， 照顧 了 放生
真濟 人 會 共 無細膩 ， 走去 厝內面 的 鯪鯉 ， 共 保護 起來 ， 伊 若 受傷 ， 閣 共 醫治 了後 ， 才 放 出去 。
保育 意識 ， 逐家 有 矣 ， 但是 逐家 嘛 毋通 傷過 無 細膩 ，
這幾年 有 新聞 發現 ， 猶是 有人 繼續 咧 掠 鯪鯉 。

三 、 語詞 ：
這 算做 中部 五日節 的 風俗 ， 相關 的 俗諺 語 ：
◎ 穿 木屐 ， 蹔 鯪鯉|tshing7 bak8-kiah8 , tsam3 la5-li2|
食 肉粽 ， 配 麻穎|tsiah8 bah4-tsang3 , phue3 mua5-inn2|
其實 會使 推廣 到 其他 所在 ， 只是 較 可惜 ， 麻穎\mua5-inn2\ 就是 較 中部 才有 ，
抑無 ， 會當 種 較濟 咧 ， 看 會當 銷 到 南部 、 北部 無 ？ 變做 咱 代替 在地 風俗 ， 五日節 的 一款 文化 。

◎ 鯪鯉\la5-li2\ 其他 的 名 ：
． 濆仔\bun3-a2\ ： bun3 對 下跤 到 頂面 ， 抑是 對 頂面 到 下跤 ， 速度 足 緊 ， 出出入入 ， 鑽來鑽去\tsng3-lai5-tsng3-khi3\ ，
跳出來 ， 鑽 出來 ， 叫做濆\bun3\ 。
伊 足𠢕 濆 的 ， 咱 臺語 慣勢 加一 个 仔\a2\ 。
註 ： 《 教典 》 ： 濆\bun3\ ： {湧出} 。
． 塗龜\thoo5-ku1\
． 石鯪魚\tsioh8-ling5-hi5\
． 步山虎\poo7-suann1-hoo2\
.
◎ 這个 節日 到底 欲 按怎 講 ， 講過 足濟 遍 ， 閣 共 逐家 提醒 一下 。
． 五月節\goo7-gueh8-tseh4/goo7-geh8-tsueh4\
． 五日節\goo7-jit8-tseh4/goo7-lit8-tsueh4\
． 肉粽節\bah4-tsang3-tseh4/bah4-tsang3-tsueh4\ ： 食 肉粽 所以 按呢 講 。
◇ 較 文言音 就 講 ：
． 端午節\tuan1-ngoo2-tseh4\
． 扒龍船\pe5-ling5-tsun5\ ： 龍船 是 用 扒\pe5\ 的 這款 動作 。
． 香芳\hiunn1-phang1\ ： {香包} ， 加一寡 物仔 囥咧 芳芳 。
以前 的 芳 ， 可能 就是 用 香\hiunn1\ 的 芳 ， 用 香粉\hiunn1-hun2\ 。

◎ 地名 相關 ： 有時仔 ， 地名 袂使 干焦 看 漢字 讀 。
． 南屯\Lam5-tun7\ ： 臺中 的 南屯區\Lam5-tun7-khu1\ 。 屯\tun7\ ， 第 七 調 。
． 草屯\Tshau2-tun3\ ： 南投 的 草屯\Tshau2-tun3\ 。 屯\tun3\ ， 第 三 調 。
袂使 讀 佮 南屯\Lam5-tun7\ 仝款 。
． 白沙屯\Peh8-sua1-tun1\ ： 伊 的 在地的 攏 講 白沙屯 。
應該 講 在地 地名 ， 無一定 攏是 用 這个 漢字 。
． 地理\te7-li2\ vs . 風水\hong1-sui2\ ：
地理 ： 一般 是講 人 蹛 的 環境 ， 狀況 按怎 。
風水 ： 一般 是講 墓地 的 狀況 按怎 。
活 的 人 蹛 的 是 地理 ， 死 的 人 蹛 的 是 風水 。
． 穴\hiat8\ ： 例 ： 龍穴 、 鯪鯉 穴

◎ 這 是 咒讖\tsiu3-tsham3\ ， 抑是 罵人 的 詞 ：
． 孤毛絕種\koo1-moo1-tseh8-tsing2\ 、 孤𣮈絕種\koo1-khut8-tseh8-tsing2\
本來 孤毛 、 孤𣮈 ， 攏 較 形容 孤癖\koo1-phiah4\ 、 孤佬\koo1-lau2\ 的 意思 ，
佮 絕種 連 做伙 ， 比較 較 咒讖 。
． 無傳\bo5-thng5\ ： 傳\thuan5\ 的 白話音 是 “ thng5 ” 。
無傳 落去 ， 就是 無 生湠 ， 無 囝孫仔 ， 意思 就是 絕種 。
以前 真正 足 重視 這款 物件 。
． 鱗\lan5\ ： 提醒 白話音 的 讀法 。
． 銅鼎\tang5-tiann2\ 生鍋\senn1-ue1/sinn1-e1\ ： 這 讀音 嘛 予 逐家 讀 一下 。

2020 . 07 . 02 《 臺語 講 世事 》 ： 芳療\phang1-liau5
． 擔領\tam1-nia2\ ： 承擔 、 承受的 意思 。
． 囡仔疕\gin2-a2-phi2\
． 出身命\tshut4-sin1-mia7\
． 荏\lam2\ vs . 弱\jiok8/liok8\
． 搟\hian2\
． 掠 鯪鯉 liah8 la5-li2
． 麻芳斜\mua5-phang1-tshuah8\ 、 麻芳範\mua5-phang1-huan7\ ： {菱形} 。
． 植物\sit8-but8\ 、 植物\sit8-but8\ 、 植物\sit8-but8\ ， 愛 讀 三 遍 。 （ Ｏ ）
植物 tit8-but8 、 tsit8-but8 （ Ｘ ） 俗唸 。
． 撨\tshiau5\
． 蔭身\im3-sin1\  人殼\lang5-khak4\
◎ 俗語 ：
． 甘願 擔領 一斗 米 ， 毋願 擔領 一个 囡仔疕 。
． 人 跤 ， 狗 鼻 ， 和尚頭 。
． 人 信 字 ， 牛 信 鼻 。
◎ 佮 芳\phang1\ 有關係 的 俗語
＊ 注意 讀音
.
一 、 看 新聞 講 臺語 ： 檢測 壓力 鼻 芳氣 心肝 就 通 放 予 開
◎ 翻譯
華語 ： {把 臉 輕輕 地 靠著 儀器 ， 等待 拍照}
臺語 ： 共 面 好禮仔 靠 佇 儀器|ka7 bin7 ho2-le2-a2 kho3 ti7 gi5-khi3|
等 翕相|tan2 hip4-siong3/tan2 hip4-siang3/tan2 hip4-siong7/tan2 hip4-siang7|
． {輕輕} ： 除了 輕輕\khin1-khin1\ ， 咱 會當 講 好禮仔\ho2-le2-a2\ 。
． 好禮仔\ho2-le2-a2\： 這 是 形容 ， 輕輕仔 ， 足 好禮 ， 一定 袂 粗魯 。
好禮仔 囥|ho2-le2-a2 khng3| ： 就是 輕輕仔 囥 。
例 ： 你 著愛 共 物件 好禮仔 囥 。
好禮仔 講|ho2-le2-a2 kong2| ： 毋通 傷 歹 ， 愛 好禮仔 講 。
． 翕\hip4\ ： 除了 翕相 以外 ， 嘛有 用 佇 其他 的 意思 。
翕熱\hip4-juah8/hip4-luah8\ ： 天氣 足 翕熱 ， 較 無 通風 。
翕 油飯 hip4 iu5-png7 、 翕 豆菜 hip4 tau7-tshai3 ：
翕 啥物 物件 ， 用 蓋 崁 一段時間 ， 予 燒氣 袂 走出 ， 才閣 開 。

華語 ： {把 身心 承受 的 無形 壓力 ， 變成 數字}
臺語 ： 共 身軀 、 心肝 擔領 的 無形 壓力|ka7 sin1-khu1 , sim1-kuann1 tam1-nia2 e5 bu5-hing5 ap4-lik8|
變成 數字|pian3-tso3 soo3-ji7/pian3-tsue3 soo3-li7|
． 擔領\tam1-nia2\ ： 承擔 、 承受 的 意思 。
◎ 俗語 ： 甘願 擔領 一斗 米|kam1-guan7 tam1-nia2 tsit8-tau2 bi2|
毋願 擔領 一个 囡仔疕|m7-guan7 tam1-nia2 tsit8-e5 gin2-a2-phi2|
表示 ： 𤆬囡仔 ， 足 忝 的 ， 愛 負責 伊 的 成長 。
． 囡仔疕\gin2-a2-phi2\ ： 《 教典 》 ： {小毛頭 。 指 小孩 ， 但 含有 貶意}

華語 ： {清楚 了解 健康 狀況} 。
臺語 ： 身命 勇 抑 荏 ， 看甲 明明明|sin1-mia7 iong2 iah4 lam2 , khuann3-kah4 bing5-bing5-bing5 .
． 身命\sin1-mia7\ ： 通常 身命 較 用 佇 較 長期 的 狀況 ， 毋是 一時 的 。
身體 ， 可能 較 一時 的 ； 身命 ， 較 長期 的 ， 體質 等等 。
調養 身命 tiau5-iong2 sin1-mia7
出身命\tshut4-sin1-mia7\ ： 拚命 的 意思 。
敢若 袂輸 共 你 長期 的 一寡 物件 ， 攏 共 摒 出來 。
例 ： 你 嘛 毋免 為著 趁錢 ， 按呢 遮爾 出身命 ， 性命 愛顧 。
＊ 荏\lam2\ ： 有人 講 敢毋是 弱\jiok8/liok8\ ？ 用法 無啥 仝 。
除了 身體 荏 ， 咱 定定 咧 講 ， 別項 物件 嘛 會當 荏 。
． 桌仔 荏 ： 可能 桌仔 舊 矣 ， 佗位 有 搖來搖去 ， 會 搟\hian2\ ， 無勇 。
． 厝 荏 ： 可能 欲 倒 矣 ， 無 遐爾 䆀 ， 無勇 。
除了 有形 的 物件 ， 無形 的 物件 嘛 使 講 。
． 工夫 荏 ： 這 猶 袂當 的 ， 工夫 荏 ， 直接講 師傅 荏 嘛是 會使 。
厝\tshu3\ ， 是 厝殼 ， 抑是 厝 的 本身 。

華語 ： {不用 透過 按摩 ， 用 聞 精油 的 方式}
臺語 ： 免 閣 掠龍 ， 精油 共 鼻芳 一下|bian2 koh4 liah8-ling5 , tsing1-iu5 ka7 phinn7-phang1 tsit8-e7|
． 掠龍\liah8-ling5\ ： 過去 是講 ma1-sa3-tsi3\ma1-sa3-tsi3\ 「massage マッサージ」 。
． 掠猴\liah8-kau5\ ： 毋是 真正 去 掠猴 。 嘛是 形容 。
． 掠 鯪鯉 liah8 la5-li2 ： 這 可能 較濟 人 毋捌 聽過 。
有的 無欲 直接 講 ， 用 一種 敢若 欲 予 你 臆謎猜 。
意思 可能 是 鯪鯉 的 形 ， 伊 的 鱗 ， 尖尖 一片 一片 的 感覺 ，
佮 筍仔 生 出來 的 形 有成 ， 足有 想像力 的 ，
意思 是 偷挽 筍仔 。 這 應該 是 較 古早 的 講法 。
． 鼻芳\phinn7-phang1\ ： 鼻\phinn7\ 一下 的 “ phinn7 ” 按呢 寫 。
鼻 氣味 以外 ， 咱 有 俗語 。
◎ 俗語 ：
． 人 跤 ， 狗 鼻 ， 和尚頭|lang5 kha1 , kau2 phinn7 , hue5-siunn7-thau5/he5-siunn7-thau5|
跤 、 鼻 、 頭 ， 這幾个 部位 ， 算 上 外口 ， 予人 直接 會當 看著 的 所在 ，
其實 是 咧 講 這幾个 所在 攏 驚冷 ， 袂輸 講是 弱點 ， 上 荏 的 ， 較 會 寒著 的 部位 。
咱人 的 跤 上早 冷 ， 狗 的 鼻 ， 和尚頭 無 頭毛 ， 上 快 感覺 寒 。
． 人 信 字 ， 牛 信 鼻|lang5 sin3 ji7 , gu5 sin3 phinn7/lang5 sin3 li7 , gu5 sin3 phinn7|
這 當然 為著 鬥句 。
抑無 ， 有時仔 ， 看著 這句 感覺 牛 誠 可憐 ， 是講 咱 攏會 共 牛 貫鼻 ， 貫鼻 拖 伊 走 ，
欲 去 犁田 ， 創啥 ， 敢若 袂輸 人 信 文字 的 路用 ，
牛 有 貫鼻 ， 才 會當 做 啥物 代誌 ， 才有 路用 。

華語 ： {如果 透過 芳療 ， 只是 聞 ， 只是 吸收 這 些 香氛} 。
臺語 ： 若 做 芳療 是 有 鼻著|na7 tso3 phang1-liau5 si7 u7 phinn7-tioh8/na7 tsue3 phang1-liau5 si7 u7 phinn7-tioh8|
有 欶著 遮的 芳氣 就好|u7 suh4-tioh8 tsia1-e5 phang1-khui3 to7-ho2|
． 欶\suh4\ ： 用 鼻仔 、 喙 ， 攏 會當 共 啥物 物件 欶 入去 。
 欶管\suh4-kong2\ 的 欶\suh4\ 。
例 ： 欶血\suh4-hueh4/suh4-huih4\ ： 蠓仔 欶血 ， 抑是 傳說 中 的 欶血鬼\suh4-hueh4-kui2/suh4-huih4-kui2\ 。
欶奶\suh4-ling1/suh4-ni1/suh4-lin1\ ： 攏 有人 講 。 囡仔 欶奶 。
欶薰\suh4-hun1\ ： 食薰 。 會使 用 欶 ， 嘛 會使 用 食 的 。
噗薰\pok4 hun1\ ： 是 欶 較 短 、 較 急 的 ， 用 噗\pok4\ 的 。
單純 欶 入去 彼 薰 的 部份 是 用 欶 的 。
． 芳氣\phang1-khui3\ ： 咱 一般 較 捷 看著 是 人名 有 這字 芳\phang1\ 。
人名 的 時 ， 是 讀 芬芳\hun1-hong1\ 的 芳\hong1\ ， 文言音 。
 芳\phang1\ ， 白話音 ， 愛 會記得 漢字 按呢 寫 。
＊ 佮 芳 phang1 有關係
． 麻芳\mua5-phang1\ ： 咱 過去 古早 的 一種 甜料 ， 摻 麻仔 落去 做 。
． 麻芳斜\mua5-phang1-tshuah8\ ： 一種 形狀 ， {菱形} 。
． 麻芳範\mua5-phang1-huan7\ ： 一種 形狀 ， {菱形} 。

二 、 講 予 你 知 ： 芳療
有 真濟 精油 ， 芳氣 會 予人 輕鬆 。 精油 是 芳療 足 重要 的 媒介 之一 。
◎ 芳療 是 啥物 ？
＊ 芳氣 療法 (Aromatherapy) 的 簡稱
＊ 精油 是 媒介 之一
＊ 掠龍 、 浸 有 芳氣 的 洗浴水\se2-ik8-tsui2/sue2-ik8-tsui2\ 、 點 芳氣 薰 等 方式
掠龍 的 時陣 ， 摻 一寡 精油 ， 予 咱的 氣氛 、 精神 ， 攏會 非常 輕鬆 。
嘛 會使 佇 洗身軀 的 時陣 ， 浸 佇 有 芳氣 的 水 內面 ， 嘛 算 其中 一種 。
點 芳氣香\phang1-khui3-hiunn1\ 等等 ， 攏是 咱 熟似 的 方式 。
＊ 透過 喘氣 、 皮膚 來 吸收
會當 透過 喘氣 、 皮膚 來 吸收 精油 的 成分 。
＊ 予 精神 放鬆 、 對 健康 有 幫贊 的 自然 療法
芳療 需要 有 專業 智識 ， 毋是 買 精油 來 使用 就是 芳療 。

◎ 芳療 的 古 歷史
＊ 植物 芳氣 上早 的 運用 記載 是 佇 埃及
芳療 的 歷史 是 非常 久 ， 若 對 歷史 記錄 來看 ， 上早 有 記錄 的 ， 是 佇 埃及 。
彼个 時陣 ， 埃及 人 用 有 芳氣 的 植物\sit8-but8\ ， 提煉 精油 。
＊ 治病 、 宗教 儀式 、 製作 蔭身\im3-sin1\ 、 人殼\lang5-khak4\
提煉 出來 的 精油 ， 除了 日常生活 以外 ， 佇 治療 病 嘛會 用著 ，
各種 儀式 ， 希望 逐家 討論 代誌 的 時陣 ， 心情 較 平靜 咧 ， 代誌 會當 撨\tshiau5\ 予 好勢 ，
就 用 一寡 精油 。
抑是 ， 有當時仔 ， 欲 相戰 的 時陣 ， 欲 予 逐家 閣較 有 精神 ， 嘛會 用 一寡 精油 。
欲 拜神 的 時 ， 佗一寡 神 是 用 特別 的 精油 ， 這个 神 是 用 這个 精油 ， 各種 無仝款 的 用法 。
埃及 上蓋 有名 的 ， 就是 蔭身 、 人殼 ， 這 嘛是 用 精油 去 製作 ，
共 糊 佇 屍體\si1-the2\ 頂懸 ， 予 伊 袂 爛去 。
＊ 阿拉伯 醫生 發明 激 精油 的 技術
尾仔 ， 用 精油 的 這款 技術 ， 進入 阿拉伯 的 世界 。
有 一个 醫生 ， 研究 了 五 、 六百 種 的 精油 ， 寫 一本 書 。 了後 ， 閣 發明 激 精油 的 技術 ，
對 精油 來講 ， 是 非常 重要 的 發展 。
＊ 十字軍\sip8-ji7-kun1/sip8-li7-kun1\ 征東\tsing1-tang1\ 共 技術 紮轉去 歐洲
隨 著 十字軍 征東 ， 共 這个 技術 紮去 歐洲 ， 芳療 佇 歐洲 發展 。

◎ 芳療 的 近代 歷史
芳療 的 近代 歷史 ， 一定愛 講著 歐洲 。
＊ 現代 芳療 之 父 ： 法國 化妝品 科學家 (#Gattefosse#) 薰衣草\hun1-i1-tshau2\ 的 故事
法國 有 一个 人 號做 現代 芳療 之 父 ， 這个 法國人 (#Gattefosse#) ， 是 一个 化妝品 科學家 ，
有一工 ， 伊 咧 做 實驗 ， 無細膩 ， 竟然 爆炸 ， 去 燒著 手 ， 趕緊 共 手 浸 佇 邊仔 的 一桶 薰衣草 精油 。
想袂到 浸 落去 了後 ， 竟然 袂 疼 ， 無啥物 傷痕 等等 。
這个 時陣 ， 𪜶 才 知影 ， 原來 透過 精油 ， 會當 予 皮膚 吸收 ， 進入 咱的 循環 系統 等等
有 這款 的 醫療 效果 。
＊ 一九 二八 年 頭擺 提出 芳氣 療法 觀念 佮 實驗 證實
一九 二八 年 芳療 之 父 就 提出 芳氣 療法 的 觀念 ， 閣有 實驗 來 證明 。
＊ 一九 六空 年代 英國 {摩利} 夫人 推動 芳氣 療法 ： 美容 、 保健 、 日常生活
＊ 德國 重 精油 成份 分析 ， 上早 結合 神祕 心理學
德國 的 發展 ， 是 較 重 精油 成份 的 分析 。
有當時仔 ， 做 塔羅牌 抑是 水晶球 的 時陣 ， 攏會 結合 精油 ， 這 嘛是 德國 發展 出來 的 ，
𪜶 上早 結合 神祕 心理學 這部份 。

◎ 臺灣 的 芳療
精油 、 芳療 ， 毋是 干焦 予人 的 心神 四序 ， 閣有 醫療 的 效果 。
＊ 觀念 進入 臺灣 嘛有 二十 年 以上
＊ 對 芳氣 掠龍 到 了解 有 治療 效果
＊ 各種 芳療 學院 美容 中心
＊ 臺大病院 兩千 空九 年 成立 輔助 整合 醫學 中心
兩千 空九 年 ， 臺大病院 成立 輔助 整合 醫學 中心 ， 有 一个 諮詢 單位 ， 佮 芳療 有關係 。
＊ 臺東 聖母 病院 共 芳療 排入 療程
介紹 這个 觀念 予 逐家 了解 ， 咱 普通時仔 ， 使用 的 精油 嘛有 療效 ， 只是 需要 閣較 濟 的 專業 智識 ，
毋是 凊彩 ， 一定 愛 提著 執照 ， 才 會當 來 實行 。

三 、 語詞 ：
． 蔭身\im3-sin1\ 人殼\lang5-khak4\ ： 仝 意思 ， 用 精油 去 做 (mummy) ， {木乃伊} ，
咱 臺語 號做 蔭身 。
人殼 ， 干焦有 一个 殼 ， 無 性命 。 這 是 咱 臺語 的 講法 。
． 豉\sinn7\ ： 等於 用 一寡 料 ， 去 予 伊 浸 一段時間 了後 ， … …
咱 一般 豉 是 料理 ， 是 煮 啥物 物件 ， 蔭豉仔\im3-sinn7-a2\ 、
蔭豉蚵\im3-sinn7-o5\ 、 蔭豉 啥物 ， 彼類 的 。 豉\sinn7\ 是 按呢 寫 。
． 蒸餾\tsing1-liu5\ ： 精油 蒸餾 的 方式 。
有時仔 ， 有一寡 詞 會用 漢字 ， 臺語 讀音 去 共 讀 ， 直接 讀 。
． 激\kik4\ ： 有人 講 佮 蒸餾 類似 ， 就是 看 你 用 佇 佗位 。 譬如 講
 激酒 ， 可能 有 蒸餾 的 過程 ， 所以 有人 會 講 激 精油 。
一般 較 知影 的 是 激酒 ， 精油 嘛 會當 用 激 的 ，
激\kik4\ ， 可能 包括 所有 的 程序 ， 有 包含 蒸餾 的 部份 。
＊ 全 是 仝 意思 ， 嘛有 淡薄仔 無仝款 ， 有人 分 較 幼 ， 有人 濫 咧 用 。
． 藥方\ioh8-hng1\ ： 方\hng1\ ， 是 白話音 。 是 寫 出來 的 字 ， 彼个 內容 。
． 方頭\hng1-thau5\
． 藥單\ioh8-tuann1\ ： 寫 藥方 的 彼張 單 。
． 藥帖\ioh8-thiap4\ ： 寫 藥方 佇 頂面 。
檢采 欲 分 較 幼 ， 藥方 、 方頭 ， 算 較 倚 ； 藥單 、 藥帖 彼張 紙 。

◎ 佮 芳\phang1\ 有關係 的 俗語 ：
． 本地香無芳\pun2-te7-hiunn1-bo5-phang1/pun2-te7-hiunn1-bo5-phang1\
敢若 袂輸 外地 的 較 芳 ， 比 本地 閣較 芳 。
對照 華語 俗語 {外來的和尚會唸經}

． 俗香兼芳\siok8-hiunn1-kiam1-phang1\
這 無 分 本地 、 外地 ， 是 俗 閣 芳 。
意思 是 俗物 ， 有價值 ， 無一定 貴 才是 好 。
大碗閣滿墘\tua7-uann2-koh4-buan2-kinn5\

． 花 開 滿天 芳 ， 結子 才 驚人|hue1-khui1 mua2-thinn1 phang1 , kiat4-tsi2 tsiah4 kiann1-lang5|
咱 一般 可能 攏會 欣賞 開花 的 媠 ， 花 開甲 規个 ， 滿天 芳 ， 足 芳 、 足 媠 的 。
後壁 重點 ， 結子 才 驚人 具體 的 意思 是
伊 開花 其實 是 為著 後壁 愛 結子 ， 先 開花 後 結子 。 較 重視 我 有 收成 ， 有 果子 通食 。
若 用 佇 形容 人 ， 有人 講 查某人 媠 ， 猶無 算啥 ， 愛 會曉 生囝 ， 會 生囝 毋才 較 𠢕 。
這 古早人 就是 按呢 ， 好看頭 猶閣 無夠 ， 一半 爾 ， 愛 有 結子 。
才 驚人 ， 重點 是 驚 ， 意思 是 予人 會 感覺 肯定 ，
所以 後壁 的 人\lang5\  讀 第一 調 ) 是 輕聲 。
遮的 驚人\kiann1-lang5\ 毋是 驚著 人 ， 表面上 看起來 是 ，
但是 咱 用 佇 遮 的 意思 ， 予 你 感覺 掣一趒 ， 無簡單 ， 足 驚人 的 。

＊ 注意 讀音 ：
． 美容\bi2-iong5\
． 鬆\sang1\ ： 輕鬆 、 放鬆 ， 精油 會當 予 咱 有 這个 功能 。
． 迵\thang3\ ： {貫穿} 、 鑽過\tsng3-kue3/tsng3-ke3\ 。 迵 過去 。
． 提煉\the5-lian7\ ： 精油 有 提煉 的 過程 。

2020 . 07 . 09 《 臺語 講 世事 》 ： 臺灣 的 鮕鮘\koo1-tai1\
． 的確\tik4-khak4\
． 怙\koo7\
． 擛\iat8\ vs . phiat8\phiat8\  猶無 字
＊ 介紹 魚 的 部位 ：
． 魚擛\hi5-iat8\
． 魚陵\hi5-nia7\ ： 
★ 魚鰓\hi5-tshi1/hu5-tshi1\ ： 魚鰓 的 鰓\tshi1\ ， 可能 真濟 人 袂曉 唸 。
咱 應該 攏 自細漢 應該 愛 唸 ， 會曉 唸 ， 因為 是 足 四常 的 物件 ， 但是 咱 袂曉 唸 ， 加 唸 就 會曉 唸 。
魚鰓\hi5-tshi1/hu5-tshi1\ 、 魚鰓\hi5-tshi1/hu5-tshi1\ 、 魚鰓\hi5-tshi1/hu5-tshi1\ ， 讀 三 遍 ， 真 重要 。
＊ 臺語 講 塗 濫 水 ， 按呢 爛糊糊 ， 敢若 爛塗 彼種 形 ， 足濟 講法 。
． 淘井\to5-tsenn2/to5-tsinn2\
． 活魚栽\huat8-hi5-tsai1/huat8-hu5-tsai1\
． 大 鮕鮘 tua7 koo1-tai1 vs . 大箍呆\tua7-khoo1-tai1\
★ 散種\suann2-tsing2\ vs . 散種\suann3-tsing3\ ， 無仝 意思 。
兩 字 攏是 第二 調 兩 字 攏是 第三 調
註 ： 散散仔\suann3-suann3-a2\ ， 散 兩 字 變調 讀 起來 無仝 ， 誠 趣味 。

一 、 看 新聞 講 臺語 ： 自然 生態 疼命命 才有 歡喜 鮕鮘 兄
華語 ： {牠 游泳 的 時候 ， 不見得 靠 尾鰭} 。
臺語 ： 伊 泅水 的 時|i1 siu5-tsui2 e5 si5|
免 的確 著愛 並 尾叉|bian2 tik4-khak4 tioh8-ai3 phing7 bue2-tshe1/bian2 tik4-khak4 tioh8-ai3 phing7 be2-tshe1|
． 的確\tik4-khak4\ ： 一定 ， 一定 愛 的 意思 。
免 的確 bian2 tik4-khak4 ： 無一定 愛 。
． 無的確\bo5-tik4-khak4\ ： 無一定 。
． 並\phing7\ ： 這字 足 臺語 氣 的 。 佇 遮 是 靠 、 倚靠 啥物 的 意思 。
這字 咱 定定 咧 用 ， 只是 毋知 按呢 寫 。
例 ： 我 並 你 較 躼|gua2 phing7 li2 khah4 lo3|
意思 是 比較 。
例 ： 毋通 並 佇 壁|m7-thang1 phing7 ti7 piah4|
例 ： 你 毋通 並 佇 車門 ， 門 一下 開 ， 你 就 落 出去 。
這 是 身體 實際 的 動作 ， 你 靠 佇 啥物 所在 。
例 ： 伊 並 愛哭 的|i1 phing7 ai3-khau3 e5|
意思 是 伊 足 愛哭 的 。 
嘛是 比較 ， 敢若 咧 佮 人 競爭 ， 佮 人 比 愛哭 會 贏 。
例 ： 伊 並 早起 的 。

華語 ： {還 靠 了 胸鰭 這樣 拍打 拍打|
臺語 ： 怙 魚擛 按呢 phiat8-咧-phiat8-咧|koo7 hi5-iat8 an2-ne1 phiat8-leh4-phiat8-leh4| .
． 怙\koo7\ ： 有人 無咧 用 ， 有的 人 就 講 用\iong7/ing7\ 。
例 ： 我 怙 行 的 就好 。 就是 用 行 的 。
例 ： 怙 講 的 、 怙 烘 的 、 怙 啥 的 。
． 魚擛\hi5-iat8\ ： {魚 的 胸鰭} ， 魚仔 邊仔 彼 兩片\nng7-phinn3\ ， 有一點仔 親像 翼股 。
例 ： 擛風\iat8-hong1\ 、 擛手\iat8-tshiu2\ 、 擛旗仔\iat8-ki5-a2\
． phiat8-咧-phiat8-咧\phiat8-leh4-phiat8-leh4\ ：
例 ： phiat8-翼\phiat8-sit8\ 、 魚 咧 phiat8 、 phiat8 手巾仔
佮 擛\iat8\ 有寡 仝款 以外 ， phiat8 比 擛 較 大 的 動作 ，
敢若 有聲 的 感覺 phiat8 、 phiat8 按呢 ， 可能 有 風 的 聲 。
這 兩个 動作 ， 外形 可能 差不多 ， 程度 上 ， phiat8 動作 閣較 大 。

華語 ： {鮕鮘 有 強力 的 胸鰭 ， 和 發達 的 鰓蓋} 。
臺語 ： 魚擛 有力 ， 魚鰓 有耐|hi5-iat8 u7-lat4 , hi5-tshi1 u7-nai7/hu5-iat8 u7-lat4 , hu5-tshi1 u7-nai7|
＊ 介紹 魚 的 部位 ：
． 魚擛\hi5-iat8\
． 魚陵\hi5-nia7\ ： {魚 的 背鰭} 。
註 ： 魚陵\hi5-nia7\ ： {魚鰭 、 魚背} 的 部份 。 上懸 的 所在 。
陵\nia7\ ： 因為 漢字 有 替代 用字 ， 有 無仝 的 寫法 。
會當 參考 影片 11 ： 42 有 解說

． 魚鰓\hi5-tshi1/hu5-tshi1\ ： 喘氣 咧 用 的 。 這字 可能 真濟 人 袂曉 唸 。
◎ 俗語 ： 鯽仔魚 食水 ， 鰓 下 過|tsit4-a2-hi5 tsiah8-tsui2 , tshi1 e7 kue3/tsit4-a2-hu5 tsiah8-tsui2 , tshi1 e7 ke3|
水 就 對 鰓 下 按呢 過 ， 一直 過 ， 一直 過 。
落尾 ， 延伸 做 像講 過 ， 就 袂記得 。 ， 忘恩背義 的 意思 。
所以 這馬 若 咧 講 這句 ， 大部份 攏是 講 忘恩背義 。
． 耐\nai7\ ： 有擋頭 ， 足 勇 。
這字 咱 嘛 定定 用 ， 大部份 較 無 用 一字 ， 單獨 耐 較少 。
例 ： 這雙 鞋仔 敢 有耐|tsit4-siang1 e5-a2 kam2 u7-nai7/tsit4-sang1 ue5-a2 kam2 u7-nai7|
例 ： 忍耐\jim2-nai7/lim2-nai7\ 、 耐操\nai7-tshau1\ 、
耐𧿬\nai7-thun2\ ： 按怎 𧿬 都 袂 歹 ， 足 堪 得 𧿬 。

華語 ： {即使 離開 水面 ， 也 能 在 爛泥巴 裡面 存活} 
臺語 ： 無 水 ， 有 漉糊糜 嘛 通 活|bo5 tsui2 , u7 lok8-koo5-mue5 ma7 thang1 uah8/bo5 tsui2 , u7 lok8-koo5-be5 ma7 thang1 uah8|
＊ 臺語 講 塗 濫 水 ， 按呢 爛糊糊 ， 敢若 爛塗 彼種 形 ， 足濟 講法 。
． 爛溝糜\nua7-kau1-mue5/nua7-kau1-be5\ ： 糜\mue5/be5\ 定定 看著 。
． 湳溝糜\lam3-kau1-mue5/lam3-kau1-be5\
． 塗糜膏\thoo5-mue5-ko1/thoo5-be5-ko1\ ： 因為 可能 膏膏 按呢 。
． 塗糜漿\thoo5-mue5-tsiunn1/thoo5-be5-tsiunn1\ ： 閣較 水 咧 。
真濟 講法 ， 這 可能 有 地方 差 ， 有人 厝內 就是 按呢 講 。

華語 ： {卻 犧牲 了 環境 和 這 些 鮕鮘 魚} 。
臺語 ： 煞 予 環境 佮 遮的 鮕鮘 來 坐數|suah4 hoo7 khuan5-king2 kah4 tsia1-e5 koo1-tai1 lai5 tse7-siau3|
． 坐數\tse7-siau3\ ： 明明 毋是 伊 欠 的 ， 就是 共伊 掠來 ， 叫 伊 負責任 。
例 ： 伊 欠人 錢 ， 煞 叫 老母 去 坐數|i1 khiam3-lang5 tsinn5 , suah4 kio3 lau7-bu2 khi3 tshe7-siau3|
老母 誠 衰\sue1\ ， 有當時仔 ， 嘛會 變 老爸 ， 嘛有 可能 是 某 。
例 ： 喙 食 ， 予 尻川 坐數|tshui3 tsiah8 , hoo7 kha1-tshng1 tshe7-siau3|
你 食物件 ， 食 好料 ， 攏 喙 咧 食 ， 結果 ， 落\lau3\ ， 是 尻川 咧 落\lau3\ 。
喙 咧 享受 ， 尻川 咧 出力 。

二 、 講 予 你 知 ： 鮕鮘\koo1-tai1\
佇 咱 真濟 諺語 ， 抑是 囡仔歌 內面 ， 攏 會當 聽著 鮕鮘 這種 魚 。
為啥物 這馬 咱 敢若 足 罕得 看著 鮕鮘 ？ 。
◎ 熟似 鮕鮘
＊ 臺灣 在來 魚種\hi5-tsing2/hu5-tsing2\ ： 七星鱧\tshit4-tshenn1-le2/tshit4-tshinn1-le2\
鮕鮘 是 咱 臺灣 在來 的 魚種 ， 是 咱 臺灣種\tai5-uan5-tsing2\ 的 。
鮕鮘 有 一个 正式 的 名 ， 號做 七星鱧 。
這種 鱧魚\le2-hi5/le2-hu5/le2-hir5\ 是 一種 種類 。
＊ 二十 ~ 三十 公分 （ 上 長 四十 公分 ）
鮕鮘 差不多 二十 公分 至 三十 公分 遮爾 長 ， 上 長 記錄 到 四十 公分 。
＊ 蹛佇 埤仔 、 溝 、 清氣 的 溪溝
鮕鮘 蹛佇 埤仔 、 溝 、 清氣 的 溪溝 ， 以前 攏 會當 看著 鮕鮘 。
＊ 有 頂鰓\ting2-tshi1\ ， 會使 佇 水面 喘氣
鮕鮘 ， 應該 講 鱧魚 ， 有 一个 足 特別 的 所在 ， 佇 尻脊骿 遐 ， 攏有 頂鰓\ting2-tshi1\ ，
若是 水 足 淺 的 ， 會使 佇 水面 頂懸 喘氣 。
＊ 食 細尾 魚蝦 、 蟲豸\thang5-thua7\
鮕鮘 是 食 一寡 細尾 的 蝦仔 、 魚 ， 抑是 蟲豸 。
鮕鮘 其實 足歹 的 ， 有當時仔 ， 會 互相 咬來咬去\ka7-lai5-ka7-khi3\ ， 互相 食來食去\tsiah8-lai5-tsiah8-khi3\ 。

◎ 農村 社會 真 看重 鮕鮘
＊ 放 一尾 佇 鼓井 食 蠓蟲
以前 農村 時代 ， 逐家 食水 ， 愛食 鼓井 的 水 ， 會 佇 鼓井 內面 ， 囥 一尾 鮕鮘 ，
因為 鮕鮘 食 蠓蟲 ， 予 水 較 清氣 。
＊ 流頭 [[予人]] 放毒 隨 發現
共 鮕鮘 囥佇 鼓井 內面 ， 閣有 一个 作用 ， 若是 流頭 去 [[予人]] 放毒 ， 逐家 隨 會當 發現 ，
因為 鮕鮘 佇 內面 ， 若是 有毒 ， 鮕鮘 隨 死去 。
所以 鮕鮘 非常 重要 。
＊ 寒天 井水 咧 退 愛 注意
有當時仔 ， 佇 寒天 ， 井水 較 淺 的 時 ， 逐家 會 去 注意 著 這件 代誌 ， 千萬 毋通 予 鮕鮘 死去 。
＊ 淘井\to5-tsenn2/to5-tsinn2\
寒天 ， 井水 咧 退 的 時陣 ， 逐家 會 非常 注意 ， 井 愛 洗 予 清氣 ，
淘井 的 時 ， 會 共 鮕鮘 好禮仔 請 起來 ， 井 共 創 予 清氣 了後 ， 閣 好禮仔 共 請 轉去 。
以前 的 囡仔 ， 想講 鮕鮘 足 趣味 ， 想欲 共 釣 起來 𨑨迌 ， 按呢 會 討皮疼 矣 。
以前 真正 足 看重 鮕鮘 。

◎ 鮕鮘 走 佗 去 ？
遮爾 [[予人]] 看重 的 鮕鮘 ， 這馬 是 走 佗 去 ？
因為 咱 臺灣 ， 慢慢仔 行到 現代 社會 ， 農村 社會 已經 慢慢仔 較少 矣
＊ 建設 開發 致使 棲地 受 破壞
真濟 建設 ， 抑是 開發 ， 鮕鮘 的 棲地 受著 破壞 。
＊ 外來種\gua7-lai5-tsing2\ 大尾 、 無 天敵 、 無人 欲 食
有 外來種 來 共 鮕鮘 食去 。
＊ 介紹 兩種 外來種 予 逐家 了解 ：
(Ａ) 泰國鱧\thai3-kok4-le2\ ： 泰國種\thai3-kok4-tsing2\ 的 超過 八十 公分 。 鮕鮘 上 長 的 記錄 才 四十 公分 爾 ， 無 伊 一半 遐爾 長 。
當初 有人 引進 ， 希望 食 伊 的 肉 ， 結果 塗味 傷重 ， 逐家 無愛 食 ， 就 烏白 擲 ，
所以 泰國種 入來 咱 臺灣 。
(Ｂ) 魚虎\hi5-hoo2/hu5-hoo2/hir5-hoo2\ ： 閣較 大隻 ， 上大 會 到 一百 三十 公分 遮爾仔 大隻 。
當初時 是 欲 看 好看 ， 共伊 引進 的 。
嘛是 仝款 ， 烏白 放生 ， 影響著 咱的 鮕鮘 。
這 兩種 魚 佇 生態 頂懸 ， 攏會 共 咱的 鮕鮘 威脅 著 。
(Ｃ) 是 咱 臺灣 種 的 鮕鮘 ， 咱 看 鮕鮘 的 尾溜 遮 ， 有 一个 烏點 ，
有人 講是 土地公 共伊 做記號 ， 因為 有 一回 土地公 行 毋著 路 ， 毋知 欲 按怎 行 ，
鮕鮘 共 𤆬路 ， 土地公 欲 共伊 感謝 ， 共 頓 一个 記號 佇 遮 。
鮕鮘 走 佗 去 ？ 因為 這寡 外來種 ， 又 大尾 ， 閣 無 天敵 ， 無人 欲 食 ，
所以 漸漸仔 共 咱的 鮕鮘 一个仔一个 消失去 。

◎ 鮕鮘 的 復育
鮕鮘 的 代誌 嘛 有人 咧 注意 。
＊ 兩千 空七 年 彰化 、 兩千 空 十一 年 臺中 ， 攏 有人 活魚栽\huat8-hi5-tsai1/huat8-hu5-tsai1\
佇 兩千 空七 年 ， 彰化 有 一位 老師 ， 兩千 空 十一 年 佇 臺中 ，
攏 有人 咧 活\huat8\ 鮕鮘 的 魚栽 ， 聽講 復育 有 成功 ， 但是 咱 猶是 無 聽著 尾仔 的 消息 。
＊ 兩千 空 十四 年 ， 農委會 才有 鮕鮘 復育 計畫
一直到 兩千 空 十四 年 ， 農委會 才有 這个 鮕鮘 復育 計畫 。
＊ 散種 的 猶是 少
雖然 有 這款 計畫 ， 有人 復育 ， 但是 散種\suann2-tsing2\ 的 ， 就是 野生 的 鮕鮘 猶是 真少 ，
猶是 真 罕得 看著 鮕鮘 。
＊ 棲地 無去 、 汙染 致使 食物 減少 、 外來種 共 掠來 食
為啥物 鮕鮘 會 按呢 無去 ？
棲地 無去 矣 ， 𪜶 無 所在 通 蹛 ；
佇 外來種 入來 進前 ， 鮕鮘 就 已經 枵甲 差不多 矣 ， 因為 汙染 ， 𪜶 欲 食 的 魚仔 、 蝦仔 攏 無去 ，
所以 𪜶 的 食物 減少 。
閣來 ， 是 外來種 共 𪜶 掠來 食 。
這 三个 問題 ， 有 真濟 咱 臺灣 的 物種 ， 攏 拄著 仝款 的 問題 ，
今仔 就 借 鮕鮘 ， 提 出來 予 逐家 思考 一下 。
.
三 、 語詞 ：
． 井底鮕鮘\tsenn2-te2-koo1-tai1/tsinn2-tue2-koo1-tai1\ ： 佮 {井底之蛙} 仝 意思 。
． 鮕鮘吵家\koo1-tai1-tsha2-ke1\ ： 因為 鮕鮘 足歹 的 ， 互相 閣會 咬來咬去 ，
形容 吵 甲 根本 袂收煞 ， 足 吵 、 足歹 的 。
◎ 俗語 ：
＊ 鯽仔魚 ， 釣 大 鮘|tsit4-a2-hi5 , tio3 tua7 tai1|
這馬 攏 提來 用 ： 你 用 足少 的 本 ， 結果 去 趁大錢 。 抑是
你 用 足少 的 啥物款 物件 ， 去 換 足有 價值 的 啥物款 物件 。
這款 的 攏 會當 講 鯽仔魚 ， 釣 大 鮘 。 ， 就是 用 細隻 魚 去 釣 大隻 魚 。
＊ 大 鮕鮘 ， 炒 韭菜|tua7 koo1-tai1 , tsha2 ku2-tshai3|
自細漢 攏是 講 大箍呆 。 這 是 有人 按呢 講 ， 意思 是講 …
咱 袂使 用 身體 、 體材 來 講耍笑 ， 來 共人 歧視 ，
#慧盈# 老師 欲 抗議 ： 為啥物 阮 著愛 炒 韭菜 ？
應該 是 大隻 鮕鮘 ， 提來 炒 韭菜 。 然後 走音 去 ，
 大 鮕鮘 tua7 koo1-tai1 變做 大箍呆\tua7-khoo1-tai1\ 。
． 尾\bue2/be2/ber2\ ： 毋是 干焦 咧 講 尾溜\bue2-liu1/be2-liu1\ 的 尾\bue2/be2\ ， 是 咧 講 量詞 。
例 ： 一尾魚\tsit8-bue2-hi5/tsit8-be2-hi5/tsit8-ber2-hir5\ 、
一尾 蛇|tsit8-bue2 tsua5/tsit8-be2 tsua5/tsit8-ber2 tsua5| 、
一尾 蟲|tsit8-bue2 thang5/tsit8-be2 thang5/tsit8-ber2 thang5| ， 有時仔 用 尾 來 算 ， 愛 看 伊 的 狀況 ，
這个 蟲 應該 愛 長長 的 ， 較 長形 的 ， 才 會當 講 一尾 ， 用 尾 來 算 。
． 鰓\tshi1\ ： 魚鰓 的 鰓\tshi1\ 。 咱 應該 攏 自細漢 應該 愛 唸 ， 會曉 唸 ， 因為 是 足 四常 的 物件 ，
但是 咱 袂曉 唸 ， 加 唸 就 會曉 唸 。
例 ： 頭家 ， 這 魚鰓 共我 提掉 。
． 鼓井\koo2-tsenn2/koo2-tsinn2\ ： 拍鼓 的 鼓\koo2\ ， 毋是 古早 的 古 ，
有的 物件 是 看 形體 ， 感覺 敢若 鼓 圓圓 按呢 。
 鼓亭\koo2-ting5\ 嘛是 ， 以早 有 一个 拍鼓 的 亭仔 。
比 古早 的 古\koo2\ 小可 較有 道理 。
． 流頭\lau5-thau5\ ： 水流 的 源頭 ， 就是 水源 、 水源頭 。
． 放毒\pang3-tok8\ ： 毒\tok8\ 是 用 放\pang3\ 的 ， 就是 毒\thau7\ 。
例 ： 這 鳥鼠仔 共 毒毒咧\thau7-thau7-leh4\ 。
． 淘井\to5-tsenn2/to5-tsinn2\ ： 共 井\tsenn2/tsinn2\ 創好 清氣 。
清 內面 有 啥物款 積 牢 的 物件 ， 共 清清咧 。
厝尾頂 的 水塔 是 用 洗 的 ， 無仝款 。
． 活魚栽\huat8-hi5-tsai1/huat8-hu5-tsai1/huat8-hir5-tsai1\ ： 毋是 讀 白話音 活\uat8\ ， 是 讀 文言音 活\huat8\ ，
是 一个 動詞 ， 共 創 予 活 ， 就是 對 細尾 的 ， 欲 共伊 飼 予 大尾 。
活\huat8\ ， 讀 的 時 ， 愛 變 低 ， 佮 處罰 的 罰\huat8\ 仝 音 。
例 ： 這个 囡仔 足 活潑\huat8-phuat4\ 的 。
例 ： 共 粿 撋\nua2\ 予 發\huat4\ 。 是 發粿 的 發\huat4\ ， 無仝 。
例 ： 活樹栽\huat8-tshiu7-tsai1\
★ 散種\suann2-tsing2\ vs . 散種\suann3-tsing3\ ， 兩種 意思 ， 兩種 讀音 。
兩 字 攏是 第二 調 兩 字 攏是 第三 調
． 散種\suann2-tsing2\ ： 野生 的 種\tsing2\ 。
例 ： 散狗\suann2-kau2\ ： 流浪狗 ， 以前 是 號做 散狗 。
． 散種\suann3-tsing3\ ： 種\tsing3\ ， 是 種 物件 的 種 。
意思 就是 四界 分散 ， 散散仔 種 。
註 ： 散散仔\suann3-suann3-a2\ ， 散 兩 字 變調 讀起 來 無仝 ， 誠 趣味 。
