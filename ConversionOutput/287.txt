台文通訊BONG報: 20歲个正月半
#光景bónguē 專欄，本文使用教育部推薦漢字敆白話字。
台文通訊BONG報307期，2019年10月出刊。



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：張庭甄

20歲--啊，對我來講，20歲是一个已經大漢，需要出去外口行行看看个年歲。

滿20歲个後兩禮拜，我就坐佇 o͘-tó͘-䆀後壁，看機車佇巷仔內趖來趖去——感受機車像囡仔仝款，歡歡喜喜走過每一个巷仔口；風吹--過-來嘛親像阿媽个手leh摸我个面遐-nī溫柔；日頭也已經欲下班歇睏--啊，賰溫暖个黃色落日共 goán照。毋-閣，看--起-來順利个旅行，其實是chiâⁿ坎坷--个。Goán因為手機仔定位失靈，所以就行無路，就án-ne 加 開十外分鐘leh揣路。好佳哉goán有成功揣著車路，順利騎到鹽水區（Kiâm-chúi-khu）。

無毋-著，就是鹽水區。我20歲个正月半，就是欲去鹽水體驗鹽水蜂仔。Hō͘ chit个傳統个活動無閣再是課本頂koân 个圖敆故事，嘛 毋是電視新聞內底个 物件爾-爾。我想欲家己感受一寡特別个代誌。

「Peng-peng-piang-piang」，佇-leh行去鹽水國中个路途中，炮仔親像免錢--个仝款，放甲無站無節。佇 彼个時chūn，我chiah開始leh驚。我啥mih準備攏無。我無全頂个安全帽仔，嘛無手套、襪仔，就毋免講厚个外套--啊，絕對嘛是無。不止是án-ne，彼个時chūn，我頭殼leh想，新聞內底攏有chiok濟去鹽水蜂仔受傷个人，我敢 會仝款chiah衰就受傷--啊？毋-閣，我想少年个時chūn就是án-ne，有才調、有勇氣，毋知死活去家己想欲去个所在。

你講我驚毋驚？其實我真正chiok驚--个，我嘛驚萬不二真正出代誌，我欲按怎共 goán爸母講。毋-閣，我閣-較驚我chit世人無閣再有機會來參加chit款活動--啊。

我就án-ne 敆我个朋友做伙行入去運動埕內底，準備欲 hō͘蜂仔射--啊。真正會疼，hō͘蜂仔射--著是真正會疼--个！毋-閣，其實蜂仔射著身軀个時chūn無遐-nī疼，應該是講射著身軀个時chūn，疼差不多幾十秒爾-爾。Tng當蜂仔射佇安全帽仔頂koân 个時chūn chiah是恐怖，頭殼gông-gông、耳仔嘛聽無啥會著，規个人親像魂魄hō͘人偷提走仝款，介恐怖。

體驗完台南慶祝正月半个活動了後，心內个快樂真正是毋知欲按怎講。毋-閣，仝時我心內嘛有chiok濟衝突，其實chit款活動敆 goán受个教育是相違背--个，親像環保敆空氣汙染个議題。

你若是問我，傳統活動敆環境保護欲選佗一个，我真正毋知影。毋-閣，若有一工chit个傳統个活動因為chit款問題hō͘人放捒，我絕對會 chiok 毋甘，因為有機會參加鹽水蜂仔是一个chiok幸福个代誌。




#光景bónguē 專欄，本文使用教育部推薦漢字敆白話字。

台文通訊BONG報307期，2019年10月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
