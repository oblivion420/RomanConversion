台文通訊BONG報: 328期-編輯室个話
30冬前，有一陣要意台語个未來个前輩，決定同齊來創辦台語文雜誌，遮有《台文通訊》佇洛杉磯puh-ínn。30年來，伊講文化、sueh歷史、記心情、論科學......，啥物 都有，有濟濟值得收藏个作品。對《台文通訊》到這-媽 个《台文通訊BONG報》，伊个多元、自由敆包容，一直攏無改變。台語文雜誌創刊30週年這款大代誌，本底應當是愛招逐家做伙來鬧熱--一-下，毋-閣，受著疫情影響，實體活動袂辦--得，變做線頂个慶祝會。透過這个方式，顛倒共海內外濟濟台文有志，做一擺攏箍做伙，仝款鬧熱滾滾！除了看著袂少台語文運動个 sia̋n-pái以外，嘛有足濟少年人來參加。有專門講台語議題个網擤、有佇海外開辦台文班个會長、有成立台語共學團、台語親子友善課程个爸母，有人搬戲、寫歌、編尪仔冊等等。嘛有立委來關心母語政策个進展。逐家佇世界各地，用𪜶上𠢕 个方式，鬥陣來tshui-捒台語。慶祝會講煞，轉來看這期雜誌有啥mih好料？刊冬外个【台文通訊30週年經典回顧】專欄，討論台語文書寫、文字標準化、對台語文未來發展个 ǹg望，這期共重點攏整理做一篇。〈共阮兜个夢想，捏做囡仔畫本〉記錄莊佳穎教授出版囡仔古个過程，母語欲生湠，培養閣-較濟台語囡仔，是現此時介重要个代誌。〈甲 Tâi-bûn 个 Iok-hōe〉予 咱看著少年爸母拍拚學台語个用心。6--月是畢業个季節，雖罔 干-焦 會-當 佇線頂舉辦，台大歷史系个周婉窈教授用台語致詞，嘛借這个機會提醒逐家，愛 會-hiáu看世界个變化，好好仔了解、寶惜台灣个民主自由。以上遮--个，予 咱相信，行過30冬，台語thn̂g湠个火種毋-若 猶未hua--去，閣 會有濟濟人繼續共點--落-去！嘛 ǹg望逐家繼續支持《台文通訊BONG報》敆李江却台語文教基金會，予 咱做伙共 寶貴个語言文化一直傳--落-去。台文通訊BONG報328期，2021年7月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
