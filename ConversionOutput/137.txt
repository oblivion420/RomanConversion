台文通訊BONG報: 早齋
作者：陳文仲

（作者是永和小小書房台文讀寫班結業學員）

我是一个記持成 䆀 个人，幾若冬前个代誌tiānn-tiānn無啥會記--得，尤其是國校仔二年進前个代誌，無一層有淡薄仔記憶佇我个頭殼內。我幼囡仔个時陣是蹛佇姑丈𪜶兜，姑丈是外省仔，規家伙仔攏講華語，𪜶 攏叫我『傻瓜』。毋免我加講啥，逐家就知影我細漢有偌戇--啊。

是按怎我細漢會 遮 戇 呢？凡勢是因為三歲个時，頭殼燒歹--去。三歲个時陣，我去致著日本腦炎，彼當時，若去致著日本腦炎，是無啥mih藥仔通醫，ia̍h就是講差不多穩死--个。聽阿母講，我不時就燒甲 成 懸，大筒--个吊規工，若較燒退，無一時仔，隨閣烘懸。無幾工就愛抽龍骨髓來檢查病菌个數量，彼-冬-陣 个技術無這-媽 遮好，龍骨髓抽了後會昏昏死死--去，愛 足久遮 會精神。

仝一間病房，兩三工就有囡仔過身，我个身體愈來愈lám，阿母嘛愈來愈煩惱。醫生苦勸阮阿母莫 閣醫--啊，伊講若有機會好--起-來，青-暝、é-káu 抑是臭耳聾，有--个無--个，攏歹講。做人老母哪有可能會放棄家己个囡仔--leh？就án-ne，我个病一工拖過一工，攏無較好。

有一工，醫生共阿母講，最近病院有進一款新个藥仔，注--落若有效，毋免偌久就會精神，若是無效，嘛有可能liam-mi過身，問阿母欲試看māi--無？阿母嘛無啥mih法度--啊，姑不而將答應醫生試看māi--leh。彼暗，阿母跪佇病房外口共天公伯仔求規暝，講若予我好--起來，阿母就欲一世人食早齋。凡勢天公伯--仔去予阮阿母感動--著，隔轉工透早，我就精神--啊，身體嘛沓沓仔好--啊。阿母嘛逐工食早齋到這-媽。
#心內話 專欄，本文使用教育部推薦漢字敆臺灣閩南語羅馬字拼音方案。台文通訊BONG報329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：陳文仲（作者是永和小小書房台文讀寫班結業學員）我是一个記持成 䆀 个人，幾若冬前个代誌tiānn-tiānn無啥會記--得，尤其是國校仔二年進前个代誌，無一層有淡薄仔記憶佇我个頭殼內。我幼囡仔个時陣是蹛佇姑丈𪜶兜，姑丈是外省仔，規家伙仔攏講華語，𪜶 攏叫我『傻瓜』。毋免我加講啥，逐家就知影我細漢有偌戇--啊。是按怎我細漢會 遮 戇 呢？凡勢是因為三歲个時，頭殼燒歹--去。三歲个時陣，我去致著日本腦炎，彼當時，若去致著日本腦炎，是無啥mih藥仔通醫，ia̍h就是講差不多穩死--个。聽阿母講，我不時就燒甲 成 懸，大筒--个吊規工，若較燒退，無一時仔，隨閣烘懸。無幾工就愛抽龍骨髓來檢查病菌个數量，彼-冬-陣 个技術無這-媽 遮好，龍骨髓抽了後會昏昏死死--去，愛 足久遮 會精神。仝一間病房，兩三工就有囡仔過身，我个身體愈來愈lám，阿母嘛愈來愈煩惱。醫生苦勸阮阿母莫 閣醫--啊，伊講若有機會好--起-來，青-暝、é-káu 抑是臭耳聾，有--个無--个，攏歹講。做人老母哪有可能會放棄家己个囡仔--leh？就án-ne，我个病一工拖過一工，攏無較好。有一工，醫生共阿母講，最近病院有進一款新个藥仔，注--落若有效，毋免偌久就會精神，若是無效，嘛有可能liam-mi過身，問阿母欲試看māi--無？阿母嘛無啥mih法度--啊，姑不而將答應醫生試看māi--leh。彼暗，阿母跪佇病房外口共天公伯仔求規暝，講若予我好--起來，阿母就欲一世人食早齋。凡勢天公伯--仔去予阮阿母感動--著，隔轉工透早，我就精神--啊，身體嘛沓沓仔好--啊。阿母嘛逐工食早齋到這-媽。#心內話 專欄，本文使用教育部推薦漢字敆臺灣閩南語羅馬字拼音方案。台文通訊BONG報329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#心內話 專欄，本文使用教育部推薦漢字敆臺灣閩南語羅馬字拼音方案。
台文通訊BONG報329期，2021年8月出刊。


