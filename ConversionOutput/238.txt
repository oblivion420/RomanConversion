台文通訊BONG報: 四目鹿（『台灣水鹿』）
作者：易俊宏

圖片出處： 環境資訊中心  https://e-info.org.tw/node/77491
豬年已經來--啊，這个專欄嘛已經寫年外--啊。頂個月咱有介紹著豬仔个親成（山羊仔）；這個月就繼續來講另外一个豬仔个親成——四目鹿仔。講是親成，是因為豬仔敆鹿仔攏是「雙蹄目」个動物，台灣在種个鹿仔有三種：水鹿、花鹿敆羌仔。這三種鹿仔內底，上細隻--个是羌仔，進前嘛 佇「保育類」動物名單內底，一直到舊年（2018年）遮轉做「一般」動物。花鹿佇 咱政府欲開始保育工作个時陣，就予人刣到差不多--啊！這-媽政府有想辦法復育，佇動物園敆國家公園內底有成功个人工生湠。目前上需要保護--个，是水鹿。

水鹿，嘛 會-sái叫 𪜶 「四目鹿」，是這三種內底，體型上大隻--个、蹛个所在嘛是上懸--个（海拔1,000尺以上个樹林內底），這-媽是上需要保護个鹿科動物，嘛是台灣遮有个特殊亞種。花鹿是已經復育到無滅絕个危險--啊，所以這個月，咱就來詳細講「四目鹿」。

其實四目鹿仔敆 咱仝款，只有兩蕊目睭。這「四目」个稱呼，是因為 𪜶 目睭下跤有腺體，當 𪜶 leh受氣抑是歡喜个時陣，這腺體就會展開，特殊个氣味就會掖--出-來；若是欲 共人heh驚，𪜶 閣 會發出聲音。有時陣，目睭下跤个腺體會堅pa，𪜶 就會 共鑢佇樹仔頂懸，留氣味來區分地盤。四目鹿 𪜶 是一群一群做伙生活--个，但是公鹿有時陣 會家己行動，佇透早天光敆日頭欲落山个時陣，是 𪜶 活動个主要時間。四目鹿毋-若是台灣上大隻个鹿科動物，𪜶 嘛是台灣野生上大隻个食菜動物；𪜶主要是食葉仔敆草仔，民間嘛有人飼乖--个，只是嘛無濟。

四目鹿个毛色，為著會-當走藏，會隨時季無仝來變色：熱天个時陣，毛色是較淺个黃塗色，冬天个時陣，毛色是較深个咖啡色。公个四目鹿遮有角，這角是每冬攏 會 落--去。一歲了後，開始會生角，冬天時（12--月到隔轉年2--月）角會 落--去，閣再生新--个；生--出-來、猶未變橂--个，就是「茸」（jiông）。鹿茸是春天生--出-來、熱天（6、7--月）開始硬化，這時陣 嘛是四目鹿个生湠期，母--个差不多就開始leh痟--啊。到冬天，公--个 个角落--去，母--个 嘛 愛時間來生鹿仔囝；母--个大腹肚愛八、九個月个時間，鹿仔囝生--出-來个時，差不多嘛是公--个 leh 落角生茸个時。母--个每一胎生一隻爾-爾，鹿仔囝兩歲開始會-當生囝生角，三歲以前，公鹿角只有一支爾-爾，四歲个時開始有分叉，五歲以後就兩叉三枝án-ne一直到老。

四目鹿个保育議題，敆規个生態系有成複雜个關係。佇美國个黃石國家公園，就有一支記錄片，leh講狼欲按怎改變一條河（註）；原因就是狼會掠鹿來食，予鹿仔袂 傷濟，án-ne就袂 共草埔地攏食了了，細欉樹仔嘛 會-當 puh芽大漢。樹仔嘛 會大、會老、會倒，一个健康完整个樹林，需要種種無仝階段个樹仔，遮 會-當滿足動物个需求，規个生態遮 會有法度達成動態个平衡。佇台灣，食鹿仔个貓豹早就因為咱人類个開發敆討掠拍獵，全部攏消失--去--啊；四目鹿 𪜶 會 齧食樹皮，án-ne就會 予樹仔死--去，所以若是鹿仔傷濟，嘛 毋是一件好代誌。這个問題，目前對四目鹿來講，猶無發生，但是對花鹿个保育來講，已經是愈來愈大个問題--啊。對咱人類來講，毋-若是單純保育四目鹿爾-爾，欲按怎保育一款動物敆平衡環境生態，實在需要閣-較濟个研究。



作者：易俊宏





圖片出處： 環境資訊中心  https://e-info.org.tw/node/77491




豬年已經來--啊，這个專欄嘛已經寫年外--啊。頂個月咱有介紹著豬仔个親成（山羊仔）；這個月就繼續來講另外一个豬仔个親成——四目鹿仔。講是親成，是因為豬仔敆鹿仔攏是「雙蹄目」个動物，台灣在種个鹿仔有三種：水鹿、花鹿敆羌仔。這三種鹿仔內底，上細隻--个是羌仔，進前嘛 佇「保育類」動物名單內底，一直到舊年（2018年）遮轉做「一般」動物。花鹿佇 咱政府欲開始保育工作个時陣，就予人刣到差不多--啊！這-媽政府有想辦法復育，佇動物園敆國家公園內底有成功个人工生湠。目前上需要保護--个，是水鹿。



水鹿，嘛 會-sái叫 𪜶 「四目鹿」，是這三種內底，體型上大隻--个、蹛个所在嘛是上懸--个（海拔1,000尺以上个樹林內底），這-媽是上需要保護个鹿科動物，嘛是台灣遮有个特殊亞種。花鹿是已經復育到無滅絕个危險--啊，所以這個月，咱就來詳細講「四目鹿」。



其實四目鹿仔敆 咱仝款，只有兩蕊目睭。這「四目」个稱呼，是因為 𪜶 目睭下跤有腺體，當 𪜶 leh受氣抑是歡喜个時陣，這腺體就會展開，特殊个氣味就會掖--出-來；若是欲 共人heh驚，𪜶 閣 會發出聲音。有時陣，目睭下跤个腺體會堅pa，𪜶 就會 共鑢佇樹仔頂懸，留氣味來區分地盤。四目鹿 𪜶 是一群一群做伙生活--个，但是公鹿有時陣 會家己行動，佇透早天光敆日頭欲落山个時陣，是 𪜶 活動个主要時間。四目鹿毋-若是台灣上大隻个鹿科動物，𪜶 嘛是台灣野生上大隻个食菜動物；𪜶主要是食葉仔敆草仔，民間嘛有人飼乖--个，只是嘛無濟。



四目鹿个毛色，為著會-當走藏，會隨時季無仝來變色：熱天个時陣，毛色是較淺个黃塗色，冬天个時陣，毛色是較深个咖啡色。公个四目鹿遮有角，這角是每冬攏 會 落--去。一歲了後，開始會生角，冬天時（12--月到隔轉年2--月）角會 落--去，閣再生新--个；生--出-來、猶未變橂--个，就是「茸」（jiông）。鹿茸是春天生--出-來、熱天（6、7--月）開始硬化，這時陣 嘛是四目鹿个生湠期，母--个差不多就開始leh痟--啊。到冬天，公--个 个角落--去，母--个 嘛 愛時間來生鹿仔囝；母--个大腹肚愛八、九個月个時間，鹿仔囝生--出-來个時，差不多嘛是公--个 leh 落角生茸个時。母--个每一胎生一隻爾-爾，鹿仔囝兩歲開始會-當生囝生角，三歲以前，公鹿角只有一支爾-爾，四歲个時開始有分叉，五歲以後就兩叉三枝án-ne一直到老。



四目鹿个保育議題，敆規个生態系有成複雜个關係。佇美國个黃石國家公園，就有一支記錄片，leh講狼欲按怎改變一條河（註）；原因就是狼會掠鹿來食，予鹿仔袂 傷濟，án-ne就袂 共草埔地攏食了了，細欉樹仔嘛 會-當 puh芽大漢。樹仔嘛 會大、會老、會倒，一个健康完整个樹林，需要種種無仝階段个樹仔，遮 會-當滿足動物个需求，規个生態遮 會有法度達成動態个平衡。佇台灣，食鹿仔个貓豹早就因為咱人類个開發敆討掠拍獵，全部攏消失--去--啊；四目鹿 𪜶 會 齧食樹皮，án-ne就會 予樹仔死--去，所以若是鹿仔傷濟，嘛 毋是一件好代誌。這个問題，目前對四目鹿來講，猶無發生，但是對花鹿个保育來講，已經是愈來愈大个問題--啊。對咱人類來講，毋-若是單純保育四目鹿爾-爾，欲按怎保育一款動物敆平衡環境生態，實在需要閣-較濟个研究。 





台灣動物記事專欄，本文使用教育部推薦漢字敆臺灣閩南語羅馬字拼音方案。

台文通訊BONG報300期，2019年3月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
