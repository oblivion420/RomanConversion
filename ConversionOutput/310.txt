台文通訊BONG報: 新冷戰局勢下个台灣
主講／賴怡忠   記錄／蔡天享本文是2021/1/13 个講座摘要記錄，主講者賴怡忠是台灣智庫个執行委員。2021年1月13暗時，12度个冷風sǹg-sǹg叫，台北市潮州街「禾一空間」演講場滿座，這是咱台灣智庫執行委員賴怡忠先生所主講个「新冷戰局勢下个台灣」。「冷戰時代」講--个是對 1950年到1990年美國集團hām蘇聯集團leh對抗个時期，這款東西兩方對抗結束了後，號做「後冷戰時代」，大約是1990年到2018年為止，煞尾就進到「新冷戰」个階段。賴執行委員个主題是欲來解sueh後冷戰時代是按怎會行到新冷戰時代？新冷戰時代對台灣个影響又閣是按怎樣？咱 欲如何遮 會-當理解新冷戰時代--裡台灣敆世界个關係--leh？國際上有一寡專家——譬論講美國國務卿Michael Pompeo ——認為世界已經進入新冷戰時代（阿 new kind of Cold War），有四項現象支持這款講法。頭一項是美國對中國發起貿易戰爭，早前美國敢去揬中國對台灣、西藏个政策hām人權壓迫問題，毋-閣 袂 佇經濟問題相-嚷，因為美國認定hām中國做生理是互相有錢通趁。毋-閣，幾若十冬過--啊，美國企業敆工場濟濟攏徙去中國，致使美國人个失業率hām美國對中國貿易逆差齊 擤 懸，人民對這款無公平个競爭不滿，自2018年開始就提高中國貨出口到美國个關稅。第二項證據是中國制定「內循環」為主个經濟策略，中國佇 2020年提出「第十四次五年經濟計畫」敆「未來十五年經濟前景」，共以往30冬來重世界貿易hām出口个策略，改換做以內銷為主，減少kiau世界个連結。第三，是中國開始對外國tshui-捒伊个政治模式，伊有自信講伊个政治體制比民主體制閣-較好，譬論講有才調共中國國內武漢肺炎相湠確診个人數控制甲比歐美國家閣-較少。也用成濟資源來破壞民主體制，比論講，發佈假消息來影響台灣个選舉、買收加拿大反對黨等等。煞尾，是北京對民主國家軍事對抗个強度hām頻率大大提升，舉例來講，干-焦 2020年彼年，中國佇釣魚台海域敆日本對抗个數量就超過2010年到2019年彼 10冬加--起-來个數量；另外，中國hām印度佇雙方交界个山區發生衝突，中國兵拍死數十名个印度軍人。1950年韓戰爆發，冷戰開始，美國敆蘇聯對抗，成做自由世界集團對抗共產主義集團个局勢。美國有北大西洋公約組織（NATO）國家个支持，蘇聯有華沙公約組織相-伨，美蘇兩國个經濟並無啥mih交流，蘇聯因為無法度負擔軍事支出，致使後--來佇 1990年解體。彼當時美蘇並無正面衝突，所以共叫做「冷戰」（1950～1990）。1990年冷戰結束，進入後冷戰時代（1990～2018），蘇聯主動認輸，甚至認同美國反制Iraq（『伊拉克』）侵略Kuwait（『科威特』）。另外一方面，東西兩方對抗結束，各國普遍鼓勵中國加入全球化个經濟體系，就算講1989年發生天安門大屠殺，國際上也無偌致意，中國勢力就án-ne愈來愈大；顛倒是俄羅斯予各國拒絕加入歐盟，北大西洋公約組織趁機會吸收原底是俄羅斯盟友个東歐國家，引起俄羅斯个不滿。另外一个問題是Iraq戰爭無解决，致使出現恐怖主義，Iran（『伊朗』）變做強勢。2018年以來，進入新冷戰時代，美國佇「國家安全戰略」內面，明列中、俄是美國个全球競爭者，批評美國過去40冬來對中國个政策失敗，認為中國毋是負責任个國家。國務卿Pompeo 佇 2020年个時也講美國hām中國是佇-leh新冷戰，雙方毋是勢力个競爭，是價值个對抗。中國也講欲以「內循環」為主，降低倚靠外國个經濟，對美國要求雙方是新型大國關係。毋-若 án-ne，中國也一步一步掌握國際組織，習近平佇聯合國永續發展目標（sustainable goal）提出「人類命運共同體」个講法，尾--仔變做聯合國記錄在內个一句話；中國甚至加入去聯合國人權委員會內底，有50外个會員國家倚中國彼爿，超過半數，美國个影響力降低，佇聯合國120外个會員國家，中國掌握三分二。以中國「一帶一路」政策來講，共產黨想欲永遠執政，掖錢買收各國个貪汙政客，照理講民主應當是常態，毋-閣 煞來倒退攄。對後冷戰到新冷戰，到底發生啥mih代誌--leh？為著欲脫離冷戰，煞演變做新冷戰个局勢，東歐敆蘇聯相連紲崩--去，獨獨中國無代誌——六四天安門事件刣學生無倒，共產獨裁做王。1990年代主流个主張是共中國引入來世界个體系，予伊發展，結果到這-媽 30冬--啊，顛倒共中國飼大尾，佇世界橫霸霸，支持獨裁體制來挑戰民主制度。新冷戰時代對咱台灣有啥mih款个影響呢？後冷戰時期，美國欲 搝中國做戰略个朋友，來抵抗蘇聯，就算講1989年天安門事件嘛無影響--著。台灣自1987年解嚴，野百合運動逼「老國大」退場，李登輝娶頭進入民主化，台灣人想欲出頭天做主人，挑戰一个中國政策。世界有一寡國家為著佇中國做生理个經濟利益，罵台灣是麻煩製作者，要求台灣對中國開放，用交流來代替對抗。到今來，遮知台灣个主張有理，嘛 較 欲支持台灣--啊。中國白賊、危險、無實在，嘛無可能民主化，美國原底對中國个態度是「信任敆驗證」（trust and verify），美國國務卿Michael Pompeo講，這-媽變做是「無信任敆驗證」（detrust and verify），毋-閣中國已經變強--啊，欲對抗中國，美國愛付出比早前閣-較濟个代價。紲--落-去，咱 愛按怎理解新冷戰時代台灣敆世界个關係--leh？台灣成功防治武漢肺炎，是民主體制成功个好模範，昨hng台灣有一个確診个本土案例，一寡人就kiāu 甲無力--去，煞無想著別个國家一日有規千个病例。咱台灣受著國際尊敬，人民有自信、國家有能力，早前講台灣薪水低、勞工工時傷長、傷肝閣傷心，呵咾中國个留學生比咱台灣个學生閣-較認真拍拚……。毋-閣自2013年起，中國个經濟勢力就䆀--去，以往1990年代，磕-袂著就10%以上个成長率，到甲 2013年落 甲賰5％左右，變做新常態（new normal） ，國內失業个壓力增加。中國若想欲實現十冬內國力超過美國个口號，有可能會冒險來拍台灣，咱 愛提防𪜶 這款錯誤个自信。台灣地理上佇西太平洋hām印度洋个雙叉路口，地緣戰略重要，咱又閣是科技島，有世界供應鍊个重要角色——親像台積電這款个護國神山。中國主張講民主制度無適合徙來華人社會，予台灣來拍破，尤其是咱 成做民主模範敆防治武漢肺炎成功，國際上也看出中國按怎對付香港，就會 án-ne來對付台灣。台灣佇國際上个價值性提懸，致使國際新冷戰出現矛盾个局勢，欲解決台灣地位問題，毋-若是統一抑獨立這个單純个問題，是愛先了解國際結構个變化，遮有才調處理。愛先了解世界，遮 會-當分析兩岸關係，台灣kiau中國个關係已經變甲 毋-若是兩岸關係，是包含新冷戰結構性矛盾个特殊關係。新冷戰結構若是對抗性--个，台灣無法度敆中國和平發展；新冷戰結構若是ǹg和解个趨勢leh行，台灣採用對抗性个屈勢也是無彩工。有人講，台灣愛對美國hām中國採取相仝距離（equal distance）个關係，這是無認捌新冷戰結構个無知之言。中國是台灣生存上大个威脅，咱國防定著愛有夠勇，美國遮有可能來共 咱 鬥幫贊，美國人个子弟也是爸母tshiânn養--个，欲派𪜶來共 咱 鬥 相戰，咱家己愛先有拍算敆準備。近來美國解除台美官方交往个限制，是一款進步，較早兩爿官廳个人欲會面，就愛 am-am-iap-iap，揀一間咖啡廳來撨代誌，台灣官員無法度行跤到美國人个官廳內底。終其尾，台灣愛 會-當生存--落-去，而且佇民主、國防敆經濟各方面永續來發展，án-ne，佇新冷戰結構內底，就算講咱拄著sǹg-sǹg叫个對頭風，猶原徛會在，時到遮有飽滇 个 氣力來思考，進一步揣著咱國際地位正常化个方向。#台語捎攏有講座專欄，本文使用教育部推薦漢字敆臺灣閩南語羅馬字拼音方案。台文通訊BONG報323期，2021年2月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
2021年1月13暗時，12度个冷風sǹg-sǹg叫，台北市潮州街「禾一空間」演講場滿座，這是咱台灣智庫執行委員賴怡忠先生所主講个「新冷戰局勢下个台灣」。

「冷戰時代」講--个是對 1950年到1990年美國集團hām蘇聯集團leh對抗个時期，這款東西兩方對抗結束了後，號做「後冷戰時代」，大約是1990年到2018年為止，煞尾就進到「新冷戰」个階段。賴執行委員个主題是欲來解sueh後冷戰時代是按怎會行到新冷戰時代？新冷戰時代對台灣个影響又閣是按怎樣？咱 欲如何遮 會-當理解新冷戰時代--裡台灣敆世界个關係--leh？

國際上有一寡專家——譬論講美國國務卿Michael Pompeo ——認為世界已經進入新冷戰時代（阿 new kind of Cold War），有四項現象支持這款講法。

頭一項是美國對中國發起貿易戰爭，早前美國敢去揬中國對台灣、西藏个政策hām人權壓迫問題，毋-閣 袂 佇經濟問題相-嚷，因為美國認定hām中國做生理是互相有錢通趁。毋-閣，幾若十冬過--啊，美國企業敆工場濟濟攏徙去中國，致使美國人个失業率hām美國對中國貿易逆差齊 擤 懸，人民對這款無公平个競爭不滿，自2018年開始就提高中國貨出口到美國个關稅。

第二項證據是中國制定「內循環」為主个經濟策略，中國佇 2020年提出「第十四次五年經濟計畫」敆「未來十五年經濟前景」，共以往30冬來重世界貿易hām出口个策略，改換做以內銷為主，減少kiau世界个連結。

第三，是中國開始對外國tshui-捒伊个政治模式，伊有自信講伊个政治體制比民主體制閣-較好，譬論講有才調共中國國內武漢肺炎相湠確診个人數控制甲比歐美國家閣-較少。也用成濟資源來破壞民主體制，比論講，發佈假消息來影響台灣个選舉、買收加拿大反對黨等等。

煞尾，是北京對民主國家軍事對抗个強度hām頻率大大提升，舉例來講，干-焦 2020年彼年，中國佇釣魚台海域敆日本對抗个數量就超過2010年到2019年彼 10冬加--起-來个數量；另外，中國hām印度佇雙方交界个山區發生衝突，中國兵拍死數十名个印度軍人。

1950年韓戰爆發，冷戰開始，美國敆蘇聯對抗，成做自由世界集團對抗共產主義集團个局勢。美國有北大西洋公約組織（NATO）國家个支持，蘇聯有華沙公約組織相-伨，美蘇兩國个經濟並無啥mih交流，蘇聯因為無法度負擔軍事支出，致使後--來佇 1990年解體。彼當時美蘇並無正面衝突，所以共叫做「冷戰」（1950～1990）。

1990年冷戰結束，進入後冷戰時代（1990～2018），蘇聯主動認輸，甚至認同美國反制Iraq（『伊拉克』）侵略Kuwait（『科威特』）。另外一方面，東西兩方對抗結束，各國普遍鼓勵中國加入全球化个經濟體系，就算講1989年發生天安門大屠殺，國際上也無偌致意，中國勢力就án-ne愈來愈大；顛倒是俄羅斯予各國拒絕加入歐盟，北大西洋公約組織趁機會吸收原底是俄羅斯盟友个東歐國家，引起俄羅斯个不滿。另外一个問題是Iraq戰爭無解决，致使出現恐怖主義，Iran（『伊朗』）變做強勢。

2018年以來，進入新冷戰時代，美國佇「國家安全戰略」內面，明列中、俄是美國个全球競爭者，批評美國過去40冬來對中國个政策失敗，認為中國毋是負責任个國家。國務卿Pompeo 佇 2020年个時也講美國hām中國是佇-leh新冷戰，雙方毋是勢力个競爭，是價值个對抗。中國也講欲以「內循環」為主，降低倚靠外國个經濟，對美國要求雙方是新型大國關係。毋-若 án-ne，中國也一步一步掌握國際組織，習近平佇聯合國永續發展目標（sustainable goal）提出「人類命運共同體」个講法，尾--仔變做聯合國記錄在內个一句話；中國甚至加入去聯合國人權委員會內底，有50外个會員國家倚中國彼爿，超過半數，美國个影響力降低，佇聯合國120外个會員國家，中國掌握三分二。以中國「一帶一路」政策來講，共產黨想欲永遠執政，掖錢買收各國个貪汙政客，照理講民主應當是常態，毋-閣 煞來倒退攄。

對後冷戰到新冷戰，到底發生啥mih代誌--leh？為著欲脫離冷戰，煞演變做新冷戰个局勢，東歐敆蘇聯相連紲崩--去，獨獨中國無代誌——六四天安門事件刣學生無倒，共產獨裁做王。1990年代主流个主張是共中國引入來世界个體系，予伊發展，結果到這-媽 30冬--啊，顛倒共中國飼大尾，佇世界橫霸霸，支持獨裁體制來挑戰民主制度。

新冷戰時代對咱台灣有啥mih款个影響呢？後冷戰時期，美國欲 搝中國做戰略个朋友，來抵抗蘇聯，就算講1989年天安門事件嘛無影響--著。台灣自1987年解嚴，野百合運動逼「老國大」退場，李登輝娶頭進入民主化，台灣人想欲出頭天做主人，挑戰一个中國政策。世界有一寡國家為著佇中國做生理个經濟利益，罵台灣是麻煩製作者，要求台灣對中國開放，用交流來代替對抗。到今來，遮知台灣个主張有理，嘛 較 欲支持台灣--啊。中國白賊、危險、無實在，嘛無可能民主化，美國原底對中國个態度是「信任敆驗證」（trust and verify），美國國務卿Michael Pompeo講，這-媽變做是「無信任敆驗證」（detrust and verify），毋-閣中國已經變強--啊，欲對抗中國，美國愛付出比早前閣-較濟个代價。

紲--落-去，咱 愛按怎理解新冷戰時代台灣敆世界个關係--leh？台灣成功防治武漢肺炎，是民主體制成功个好模範，昨hng台灣有一个確診个本土案例，一寡人就kiāu 甲無力--去，煞無想著別个國家一日有規千个病例。咱台灣受著國際尊敬，人民有自信、國家有能力，早前講台灣薪水低、勞工工時傷長、傷肝閣傷心，呵咾中國个留學生比咱台灣个學生閣-較認真拍拚……。毋-閣自2013年起，中國个經濟勢力就䆀--去，以往1990年代，磕-袂著就10%以上个成長率，到甲 2013年落 甲賰5％左右，變做新常態（new normal） ，國內失業个壓力增加。

中國若想欲實現十冬內國力超過美國个口號，有可能會冒險來拍台灣，咱 愛提防𪜶 這款錯誤个自信。台灣地理上佇西太平洋hām印度洋个雙叉路口，地緣戰略重要，咱又閣是科技島，有世界供應鍊个重要角色——親像台積電這款个護國神山。中國主張講民主制度無適合徙來華人社會，予台灣來拍破，尤其是咱 成做民主模範敆防治武漢肺炎成功，國際上也看出中國按怎對付香港，就會 án-ne來對付台灣。台灣佇國際上个價值性提懸，致使國際新冷戰出現矛盾个局勢，欲解決台灣地位問題，毋-若是統一抑獨立這个單純个問題，是愛先了解國際結構个變化，遮有才調處理。

愛先了解世界，遮 會-當分析兩岸關係，台灣kiau中國个關係已經變甲 毋-若是兩岸關係，是包含新冷戰結構性矛盾个特殊關係。新冷戰結構若是對抗性--个，台灣無法度敆中國和平發展；新冷戰結構若是ǹg和解个趨勢leh行，台灣採用對抗性个屈勢也是無彩工。有人講，台灣愛對美國hām中國採取相仝距離（equal distance）个關係，這是無認捌新冷戰結構个無知之言。

中國是台灣生存上大个威脅，咱國防定著愛有夠勇，美國遮有可能來共 咱 鬥幫贊，美國人个子弟也是爸母tshiânn養--个，欲派𪜶來共 咱 鬥 相戰，咱家己愛先有拍算敆準備。近來美國解除台美官方交往个限制，是一款進步，較早兩爿官廳个人欲會面，就愛 am-am-iap-iap，揀一間咖啡廳來撨代誌，台灣官員無法度行跤到美國人个官廳內底。終其尾，台灣愛 會-當生存--落-去，而且佇民主、國防敆經濟各方面永續來發展，án-ne，佇新冷戰結構內底，就算講咱拄著sǹg-sǹg叫个對頭風，猶原徛會在，時到遮有飽滇 个 氣力來思考，進一步揣著咱國際地位正常化个方向。
