台文通訊BONG報: 鹿野鼢鼠

佇 這个專欄內底，雖然我主要是leh介紹過去台灣進前个人是按怎叫遮-个在種个動物。但是有一寡時陣，我嘛 會試看māi，若是有新个在種動物，台語欲按怎號遮好？親像以前介紹--過个「嘉義青臆」，我有先講著「石kàng」、「雨kuài」、「青臆」有啥無仝个所在，對應著這-媽 个分類智識，遮 共『諸羅樹蛙』號做「嘉義青臆」。這個月欲介紹个「鹿野鼢鼠（bùn-tshí）」嘛是差不多，攏是我用進前个人个觀念來思考，共新發現个在種動物來號名。

「鹿野鼢鼠」是2007年發表个台灣在種動物，發現者是日本个川田教授敆台灣个林良恭教授；號這名是欲紀念「鹿野忠雄」，因為是伊佇 1940年个時陣代先記錄著這款鼢鼠。華語雖然講是『台灣高山鼴鼠』，但是伊个學名Kanoana是按Kano來--个，這 Kano就是日語个「鹿野」。

佇台灣，「鼢鼠」時常會 敆「番鼠」相 lām摻。「鼢鼠」華語是『鼴鼠』，咱台灣有在種个特生種，毋-若是生活佇淺山个「台灣鼢鼠」、嘛有生活佇 懸山个「鹿野鼢鼠」，攏是食蟲个飼奶類動物；雖然名號內底有一字「鼠」，但是敆「鳥鼠」彼款愛哺齒个動物無仝，因為親像niáu鼠、兔仔，𪜶 个喙齒會一直生--出-來，所以𪜶 愛揣物件來咬、遮有法度共喙齒磨--去。「鼢鼠」毋免哺齒，是食蟲目个動物；「番鼠」愛哺齒，是膨鼠个親成。台灣無在種个「番鼠」，這華語是號做『土撥鼠』，敆「鼢鼠」仝款攏 會挖空、生活佇塗內。除了喙齒敢 會一直生、閣有另外一个無仝个所在：是「番鼠」猶-閣有目睭、而且是食菜--个，但是「鼢鼠」會食杜蚓仔，𪜶 个目睭敆耳仔攏退化到欲無--去--啊。「番鼠」主要是分佈佇印度、美洲敆歐洲个山區，有人就叫「鼢鼠」是『台灣土撥鼠』，但是án-ne介紹--落-來，逐家就知影兩種動物是差成濟。

台灣佗位會-當看著「鼢鼠」敆「鹿野鼢鼠」--leh？一般个「鼢鼠」是食蟲thuā、杜蚓仔，有時陣 嘛 會食農作物个根敆 kuáinn，所以進前个人會認為這是歹動物；敆 lâ-裡仝款，因為生活佇淺山个所在，敆人類社會有成濟个重疊，所以受影響成大。「鹿野鼢鼠」生活佇兩、三千公尺懸 个山林內底，雖然受--著个影響較少，但是數量本底就無濟--啊，咱 著-愛 閣-較來增加家己个智識，紲--落-來遮知影為啥物 愛來永續發展、愛怎樣來保護各種動物。

鼢鼠𠢕挖塗，雖然有時會傷著根、予農作物死--去，但是佇-leh無大型機械農具个時陣，𪜶 會 鬥鬆塗，是作田人个好朋友。後--來因為機械農具个發展，敆農藥个使用，一方面鼢鼠个生活空間予收束--去，𪜶 个食物來源，蟲thuā、杜蚓仔嘛 攏 予 thāu--死--啊。從到今，愈來愈濟个人知影「環境友善」个農法，就是咱人類若是願意分一喙飯予動物食、減用一寡農藥，咱 个囝孫世代成長个環境，就會減一寡毒、加一款動物生存个機會。
#台灣動物記事 專欄，本文使用教育部推薦漢字敆臺灣閩南語羅馬字拼音方案。

台文通訊BONG報315期，2019年6月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#台灣動物記事 專欄，本文使用教育部推薦漢字敆臺灣閩南語羅馬字拼音方案。
台文通訊BONG報315期，2019年6月出刊。




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
（圖片來源:作者：劉俊甫 。資料來源:生命大百科讀者上傳。
Huat-pòo 佇臺灣生命大百科。http://taieol.tw/pages/73693）



作者：易俊宏



佇 這个專欄內底，雖然我主要是leh介紹過去台灣進前个人是按怎叫遮-个在種个動物。但是有一寡時陣，我嘛 會試看māi，若是有新个在種動物，台語欲按怎號遮好？親像以前介紹--過个「嘉義青臆」，我有先講著「石kàng」、「雨kuài」、「青臆」有啥無仝个所在，對應著這-媽 个分類智識，遮 共『諸羅樹蛙』號做「嘉義青臆」。這個月欲介紹个「鹿野鼢鼠（bùn-tshí）」嘛是差不多，攏是我用進前个人个觀念來思考，共新發現个在種動物來號名。



「鹿野鼢鼠」是2007年發表个台灣在種動物，發現者是日本个川田教授敆台灣个林良恭教授；號這名是欲紀念「鹿野忠雄」，因為是伊佇 1940年个時陣代先記錄著這款鼢鼠。華語雖然講是『台灣高山鼴鼠』，但是伊个學名Kanoana是按Kano來--个，這 Kano就是日語个「鹿野」。



佇台灣，「鼢鼠」時常會 敆「番鼠」相 lām摻。「鼢鼠」華語是『鼴鼠』，咱台灣有在種个特生種，毋-若是生活佇淺山个「台灣鼢鼠」、嘛有生活佇 懸山个「鹿野鼢鼠」，攏是食蟲个飼奶類動物；雖然名號內底有一字「鼠」，但是敆「鳥鼠」彼款愛哺齒个動物無仝，因為親像niáu鼠、兔仔，𪜶 个喙齒會一直生--出-來，所以𪜶 愛揣物件來咬、遮有法度共喙齒磨--去。「鼢鼠」毋免哺齒，是食蟲目个動物；「番鼠」愛哺齒，是膨鼠个親成。台灣無在種个「番鼠」，這華語是號做『土撥鼠』，敆「鼢鼠」仝款攏 會挖空、生活佇塗內。除了喙齒敢 會一直生、閣有另外一个無仝个所在：是「番鼠」猶-閣有目睭、而且是食菜--个，但是「鼢鼠」會食杜蚓仔，𪜶 个目睭敆耳仔攏退化到欲無--去--啊。「番鼠」主要是分佈佇印度、美洲敆歐洲个山區，有人就叫「鼢鼠」是『台灣土撥鼠』，但是án-ne介紹--落-來，逐家就知影兩種動物是差成濟。



台灣佗位會-當看著「鼢鼠」敆「鹿野鼢鼠」--leh？一般个「鼢鼠」是食蟲thuā、杜蚓仔，有時陣 嘛 會食農作物个根敆 kuáinn，所以進前个人會認為這是歹動物；敆 lâ-裡仝款，因為生活佇淺山个所在，敆人類社會有成濟个重疊，所以受影響成大。「鹿野鼢鼠」生活佇兩、三千公尺懸 个山林內底，雖然受--著个影響較少，但是數量本底就無濟--啊，咱 著-愛 閣-較來增加家己个智識，紲--落-來遮知影為啥物 愛來永續發展、愛怎樣來保護各種動物。



鼢鼠𠢕挖塗，雖然有時會傷著根、予農作物死--去，但是佇-leh無大型機械農具个時陣，𪜶 會 鬥鬆塗，是作田人个好朋友。後--來因為機械農具个發展，敆農藥个使用，一方面鼢鼠个生活空間予收束--去，𪜶 个食物來源，蟲thuā、杜蚓仔嘛 攏 予 thāu--死--啊。從到今，愈來愈濟个人知影「環境友善」个農法，就是咱人類若是願意分一喙飯予動物食、減用一寡農藥，咱 个囝孫世代成長个環境，就會減一寡毒、加一款動物生存个機會。





#台灣動物記事 專欄，本文使用教育部推薦漢字敆臺灣閩南語羅馬字拼音方案。

台文通訊BONG報315期，2019年6月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
