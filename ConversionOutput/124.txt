台文通訊BONG報: 阿兄敆「四二四」
作者：黃晴美
話頭：1980年秋天美麗島雜誌用週報个 形式佇美國西岸个 加州復刊。伊 「欲 積極去鼓勵島內外台灣人个 運動，堅定欲 繼續去發揮台灣人毋妥協个 精神”。1981年伊 推出《四二四事件專集》。佇續--落-去彼 幾期，伊 chiū讀者个反應登--出-來，回應相當熱烈。



當時我也寫1篇『文雄與「四二四」』（原文是華文）投稿參與，因為有1-kóa 考慮，無用真名發表。這chūn 決定hō͘《台文BONG報》編輯部改寫做台文發表。
「四二四事件」30年後个 公元2000年3--月，台灣人選出加-kī--个，非國民黨个 總統。1個除了某1-kóa 血案以外，較 chió 流血个 革命成功--lò͘。逐家歡喜，吐1 個氣（khùi），同時也共 加-kī提醒：bōe-sái chiū 1個閣-較 大，閣-較 重个 責任放bōe 記--得，咱 愛 盡全力去保護這欉民主个 íⁿ-仔，hō͘ 伊 勇壯、堅強，bōe hông 遏-chi̍h--去。
11年。四二四事件發生到焦ⁿ，已經11年--啊。這11年來，島外有bōe-chió 類似四二四事件个 震撼力个 tāi-chì，親像美國總統Nixon訪問中國、中美建交，毋-閣 咱 个 革命運動並無為著án-ne 來大進步抑 倒退攄。台灣革命猶 是照伊 加-kī穩定个 跤 步，1步1步加速邁進。我毋知影若hō͘阿兄寫這篇文，伊會講siáⁿ-物。毋-閣 根據我對 伊 个 了解，伊 對這11年應該有敆 我相-siâng 个 感想。
阿兄較 早tiāⁿ-tiāⁿ 共 朋友推銷伊 个 「自傳治療」：假使你磅 著bōe 順sī（抑 順sī）个 tāi-chì，會sái 想像講你已經到寫回憶錄个 年歲，這項bōe 順sī 抑 順sī 个 tāi-chì 到底欲 占1章？1 節？1 段？1 句？抑是根本都無值得提起？甚至攏 bōe 記--得-啊？Che 是伊 tùi 政大新聞研究所時期所寫个 1 篇『論新聞與歷史』chhōa--出-來个 觀點。今仔 日咱 越 頭看四二四事件，我想嘛應該án-ne 來看。
事實上，阿兄佇四二四過後就已經án-ne leh 看「彼 條頭條新聞」。會記得有1 pái 伊問幾位同鄉：「恁 聽過吳X X這個人--無？」在座个 同鄉攏 講無聽過。阿兄chiah 共 𪜶 講：吳XX 敆 其他幾十位台灣士兵士官，為著佇金門軍中推動革命建國組織soah hông 掠、hông 刣。我想阿兄个 意思是講：台灣人个 革命行動真chōe，「四二四」不過是其中之一niâ。用新聞宣傳个 譀 鏡看，「四二四」有影轟動1 時；用歷史个 吊鏡看，金門幾十位士兵士官級台灣人个 軍中組織，恐驚chiah 是閣-較 有意義个 發展。
無tiāⁿ-著有人掠準我共 「四二四」矮化--啊。毋-閣 我知影阿兄對革命嚴肅閣 認真个 態度；我知影 伊 會第一個贊成我án-ne 講。阿兄个 1 個外國朋友捌 笑 伊 是「革命『市儈』」：阿兄總是想欲 tùi 每1 個革命行動盡量加趁kóa 效果，親像1 個資本家走chhōe 上大个 利純仝 款。阿兄佇這方面確實是『市儈氣』真重。
就「四二四」來講，這個行動个 目標之一是「武裝宣傳」，當時當然愛 透過宣傳動員，共效果最大化。毋-閣 宣傳戰soah，tāi-chì 過--啊，彼 就是另外1回事--啊。可比講，「四二四」同時也是無經過組織協調个 個人武裝行動。佇運動 猶 拄 leh 起步个 時chūn，這種行動可能好--處chōe、䆀--處chió。佇 其他革命階段--leh？彼 就值得探討--lò͘。「四二四」了後，干-焦ⁿ 運動个 左派批評討論過個人武裝行動个 問題。毋-閣 就算是che 1-sut-仔 批評討論，嘛 是那 田嬰點水niâ。阿兄雖罔了解這種現象是咱 个 文化風氣造成--个，猶 是禁 bōe 牢 感覺失望。伊 捌 用假名寫過1 篇文章。（毋知是伊 無寄--出-去，抑 是人無共刊--出-來？）
這幾年來，因為島內有chōe-chōe 群眾參與，咱 个 革命行動已經進入1個新个 階段。逐家若會得借解剖「四二四」个 時，共這個問題好好仔 討論--1-下，甚至開始建立公開批評討論个 風氣，án-ne，阿兄一定會為著「閣 加趁--tām-po̍h」來歡喜乾杯。
我毋知影阿兄chit-媽 佇 toh 位。New York時報捌 報導 伊 去北京个 傳聞。關係這個傳聞，我相信阿兄1 個外國左派朋友講个 話：「除非台灣革命運動有夠強，若無，伊 bōe去中國」。阿兄 个 外國朋友中間捌 傳講 伊 佇 Chile（『智利』）个 消息。Chile人民革命hō͘美國政府牽拖.敗--去了後，關心个 朋友走去南美洲調查 伊 有走--出-去-無。結論是：伊 無去Chile。阿兄講過，伊 有2條命。「四二四」以前是1 條，「四二四」了後是加趁--來个 1 條。毋管 伊 人佇 toh 位，我相信 伊 一定猶 硩 為故鄉个 前途斟酌拍 算。
無人比黃、鄭.2家伙仔 閣-較 會得體會「四二四」了後.台灣人所表現个 同胞愛（註）。這股同胞愛正是台灣人个 革命行動个 表現。咱 做伙為著革命个成功來拍 拚。到彼 時，萬物各得其所，「四二四」也欲 理所當然變成台灣革命編年史上1-chōa-仔 字。Che.敢 毋是咱 每1 個人暝日ǹg望、食苦祈求个 日子--leh？
註：Chia 所講个 「同胞」是指所有个 台灣人。捐款hō͘「黃鄭支援基金」--个 包括bōe-chió 1949年以後tùi 中國來台灣个 同胞。
【編輯部說明：為著資料整理个 問題，〈追想四二四事件敆 gún 兜 个 故事〉連載暫停，等作者準備好勢chiah-閣 繼續。】




（捐款通抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox
郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。
◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
-----------------------------------------------------------------------------------------------






天涯‧人間‧晴美：黃晴美紀念文集

作者：黃文雄、鄭自才、黃晴美等
編者：廖宜恩、陳豐惠

ISBN：9789578018426
出版日期：2018.03

#前衛出版社

E-mail：阿4791@ms15.hinet.net
服務電話：02-25865708

傳真電話：02-25863758

地址：台北市中山區農安街153號4樓之3

書籍介紹  http://www.avanguard.com.tw/m/2001-1609-799861-1.php
作者：黃晴美



話頭：1980年秋天美麗島雜誌用週報个 形式佇美國西岸个 加州復刊。伊 「欲 積極去鼓勵島內外台灣人个 運動，堅定欲 繼續去發揮台灣人毋妥協个 精神”。1981年伊 推出《四二四事件專集》。佇續--落-去彼 幾期，伊 chiū讀者个反應登--出-來，回應相當熱烈。











當時我也寫1篇『文雄與「四二四」』（原文是華文）投稿參與，因為有1-kóa 考慮，無用真名發表。這chūn 決定hō͘《台文BONG報》編輯部改寫做台文發表。



「四二四事件」30年後个 公元2000年3--月，台灣人選出加-kī--个，非國民黨个 總統。1個除了某1-kóa 血案以外，較 chió 流血个 革命成功--lò͘。逐家歡喜，吐1 個氣（khùi），同時也共 加-kī提醒：bōe-sái chiū 1個閣-較 大，閣-較 重个 責任放bōe 記--得，咱 愛 盡全力去保護這欉民主个 íⁿ-仔，hō͘ 伊 勇壯、堅強，bōe hông 遏-chi̍h--去。



11年。四二四事件發生到焦ⁿ，已經11年--啊。這11年來，島外有bōe-chió 類似四二四事件个 震撼力个 tāi-chì，親像美國總統Nixon訪問中國、中美建交，毋-閣 咱 个 革命運動並無為著án-ne 來大進步抑 倒退攄。台灣革命猶 是照伊 加-kī穩定个 跤 步，1步1步加速邁進。我毋知影若hō͘阿兄寫這篇文，伊會講siáⁿ-物。毋-閣 根據我對 伊 个 了解，伊 對這11年應該有敆 我相-siâng 个 感想。



阿兄較 早tiāⁿ-tiāⁿ 共 朋友推銷伊 个 「自傳治療」：假使你磅 著bōe 順sī（抑 順sī）个 tāi-chì，會sái 想像講你已經到寫回憶錄个 年歲，這項bōe 順sī 抑 順sī 个 tāi-chì 到底欲 占1章？1 節？1 段？1 句？抑是根本都無值得提起？甚至攏 bōe 記--得-啊？Che 是伊 tùi 政大新聞研究所時期所寫个 1 篇『論新聞與歷史』chhōa--出-來个 觀點。今仔 日咱 越 頭看四二四事件，我想嘛應該án-ne 來看。



事實上，阿兄佇四二四過後就已經án-ne leh 看「彼 條頭條新聞」。會記得有1 pái 伊問幾位同鄉：「恁 聽過吳X X這個人--無？」在座个 同鄉攏 講無聽過。阿兄chiah 共 𪜶 講：吳XX 敆 其他幾十位台灣士兵士官，為著佇金門軍中推動革命建國組織soah hông 掠、hông 刣。我想阿兄个 意思是講：台灣人个 革命行動真chōe，「四二四」不過是其中之一niâ。用新聞宣傳个 譀 鏡看，「四二四」有影轟動1 時；用歷史个 吊鏡看，金門幾十位士兵士官級台灣人个 軍中組織，恐驚chiah 是閣-較 有意義个 發展。



無tiāⁿ-著有人掠準我共 「四二四」矮化--啊。毋-閣 我知影阿兄對革命嚴肅閣 認真个 態度；我知影 伊 會第一個贊成我án-ne 講。阿兄个 1 個外國朋友捌 笑 伊 是「革命『市儈』」：阿兄總是想欲 tùi 每1 個革命行動盡量加趁kóa 效果，親像1 個資本家走chhōe 上大个 利純仝 款。阿兄佇這方面確實是『市儈氣』真重。



就「四二四」來講，這個行動个 目標之一是「武裝宣傳」，當時當然愛 透過宣傳動員，共效果最大化。毋-閣 宣傳戰soah，tāi-chì 過--啊，彼 就是另外1回事--啊。可比講，「四二四」同時也是無經過組織協調个 個人武裝行動。佇運動 猶 拄 leh 起步个 時chūn，這種行動可能好--處chōe、䆀--處chió。佇 其他革命階段--leh？彼 就值得探討--lò͘。「四二四」了後，干-焦ⁿ 運動个 左派批評討論過個人武裝行動个 問題。毋-閣 就算是che 1-sut-仔 批評討論，嘛 是那 田嬰點水niâ。阿兄雖罔了解這種現象是咱 个 文化風氣造成--个，猶 是禁 bōe 牢 感覺失望。伊 捌 用假名寫過1 篇文章。（毋知是伊 無寄--出-去，抑 是人無共刊--出-來？）



這幾年來，因為島內有chōe-chōe 群眾參與，咱 个 革命行動已經進入1個新个 階段。逐家若會得借解剖「四二四」个 時，共這個問題好好仔 討論--1-下，甚至開始建立公開批評討論个 風氣，án-ne，阿兄一定會為著「閣 加趁--tām-po̍h」來歡喜乾杯。



我毋知影阿兄chit-媽 佇 toh 位。New York時報捌 報導 伊 去北京个 傳聞。關係這個傳聞，我相信阿兄1 個外國左派朋友講个 話：「除非台灣革命運動有夠強，若無，伊 bōe去中國」。阿兄 个 外國朋友中間捌 傳講 伊 佇 Chile（『智利』）个 消息。Chile人民革命hō͘美國政府牽拖.敗--去了後，關心个 朋友走去南美洲調查 伊 有走--出-去-無。結論是：伊 無去Chile。阿兄講過，伊 有2條命。「四二四」以前是1 條，「四二四」了後是加趁--來个 1 條。毋管 伊 人佇 toh 位，我相信 伊 一定猶 硩 為故鄉个 前途斟酌拍 算。



無人比黃、鄭.2家伙仔 閣-較 會得體會「四二四」了後.台灣人所表現个 同胞愛（註）。這股同胞愛正是台灣人个 革命行動个 表現。咱 做伙為著革命个成功來拍 拚。到彼 時，萬物各得其所，「四二四」也欲 理所當然變成台灣革命編年史上1-chōa-仔 字。Che.敢 毋是咱 每1 個人暝日ǹg望、食苦祈求个 日子--leh？



註：Chia 所講个 「同胞」是指所有个 台灣人。捐款hō͘「黃鄭支援基金」--个 包括bōe-chió 1949年以後tùi 中國來台灣个 同胞。



【編輯部說明：為著資料整理个 問題，〈追想四二四事件敆 gún 兜 个 故事〉連載暫停，等作者準備好勢chiah-閣 繼續。】





說明：本文2002.04.15刊佇《台文BONG報》雜誌第67期，台灣人寫真專欄；彼時个《台文BONG報》羅馬字採用傳統白話字。

#台文BONG報

#台灣人寫真

#黃晴美

#424














歡迎捐款贊助　#李江却台語文教基金會








（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox



郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。



-----------------------------------------------------------------------------------------------























天涯‧人間‧晴美：黃晴美紀念文集 



作者：黃文雄、鄭自才、黃晴美等 

編者：廖宜恩、陳豐惠



ISBN：9789578018426 

出版日期：2018.03 



#前衛出版社



E-mail：阿4791@ms15.hinet.net



服務電話：02-25865708



傳真電話：02-25863758



地址：台北市中山區農安街153號4樓之3



書籍介紹  http://www.avanguard.com.tw/m/2001-1609-799861-1.php
#424
