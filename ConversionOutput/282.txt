台文通訊BONG報: 猴面鷹（『草鴞』）
作者：易俊宏



連紲兩個月攏 leh講「niáu鼠」，其實是透過遮-个例，來說明「文化概念」敆「生物分類」無相仝个所在。其實，這款个例成濟，親像tsûn--年个 12--月，趁這个專欄leh介紹「蘭嶼貓頭鳥」个時陣，就有講過峇-hio̍h、「暗光鳥」、「鴣黃（koo-n̂g）」這款例。

咱台灣个先輩，過去彼-冬-陣 猶無一个統一个生物智識系統、來確認所有動物个名號；本底用語言來溝通个時陣，看狀況需要，嘛無一定愛講著一必一中。這-媽 佇華語个溝通，嘛是有俗名敆學名對無起--來个狀況。所以，為啥物 愛來研究俗名--leh？除了台文本底就需要保護，俗稱嘛保留彼-冬-陣 个生活角度敆民俗意義。這 嘛是我寫這个專欄个初衷。

這個月欲來講食niáu鼠个鳥仔，是一種峇-hio̍h、嘛是一種「貓頭鳥」，但是台灣先輩是叫 𪜶「猴面鷹」。看這名就知，𪜶看--起-來就是像猴仝款，閣叫𪜶是「鷹」，應該是食臊--个，若是看著𪜶 个華語名，可能會雄雄對袂起--來：『草鴞』。

通常來講，若是食臊个鳥仔，因為是佇食物鍊較高等个所在，所以生活範圍攏 愛 較大，至少敆食物鍊初等个動物比--起-來是án-ne。所以咱講「鷹仔目」就是講一个人个目色成 內，因為鷹仔攏 會飛成 懸來掠細隻動物食。佇-leh樹頂、高空生活，是一般咱對鷹仔、峇-hio̍h 个印象。但是「猴面鷹」毋是án-ne，𪜶蹛佇草仔埔內底，所以華語名遮號做『草鴞』。

台灣个「猴面鷹」因為生活个所在，敆 咱人類个活動範圍有成大个重疊，所以𪜶 个壓力就受著直接个脅迫；目前估計全台灣差不多只賰三、四百隻爾-爾，是咱台灣定做第一級个保育動物，主要是佇-leh中南部有機會會-當看--著。全世界佇越南、印度、菲律賓嘛 會-當看著差不多仝形个動物，詳細來講，𪜶 攏是『東方草鴞』。佇台灣个 這款「猴面鷹」是「亞種」，就是𪜶生理上閣 會-sái 敆其他所在仝種个『草鴞』進行生湠；但是因為生活所在是完全分開--个，已經看會出來無仝款--啊，自然環境中嘛無機會通拄--著。閣加上「猴面鷹」毋是渡鳥、無法度飛過鹹水，所以應該是成久以前，就到台灣留--落-來--啊。若時間閣-較久長了，獨立生湠个時間有夠，有一工袂得敆其他所在个『草鴞』進行生湠，就會演化做咱 遮 遮有个在種動物。

這-媽是4--月，tng是𪜶 leh生湠个時陣，除了鳥仔母需要補充營養來生卵，嘛 會掠動物來飼囡仔鳥。這个時陣，嘛是𪜶生存上危險个時陣，因為有成大个機會會中毒。「猴面鷹」因為生活佇淺山所在，𪜶 嘛時常掠niáu鼠來食，就會因為án-ne就中毒。因為作穡人習慣囥niáu鼠藥仔來避免niáu鼠食家己个作物，但是無論敢有共 niáu鼠thāu 予死，「猴面鷹」攏 會因為án-ne間接死--去。這是一个「攏輸--去」个狀況，食物鍊會因為毒藥累積，煞來變成危機。毋-閣若是咱願意予「猴面鷹」一條生路，換做用niáu鼠tng仔來tng niáu鼠，「猴面鷹」袂 予 thāu死--去，𪜶就會替咱來掠niáu鼠，咱人類閣 會-當生活佇一个無毒个環境。

全世界來講，『草鴞』是生存猶無危機个動物，但是「猴面鷹」佇 咱台灣是需要保護个動物。敢有機會予「猴面鷹」生存--落-來？這是考驗咱人類智慧个所在。

#台灣動物記事 專欄，本文使用教育部推薦漢字敆臺灣閩南語羅馬字拼音方案。
台文通訊BONG報313期，2020年4月出刊。



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：易俊宏




（圖片來源:台灣國家公園https://np.cpami.gov.tw/filesys/image/01_chinese/11_epaper/vol_259/259_result_1.jpg  攝影者：李文化攝 ）






連紲兩個月攏 leh講「niáu鼠」，其實是透過遮-个例，來說明「文化概念」敆「生物分類」無相仝个所在。其實，這款个例成濟，親像tsûn--年个 12--月，趁這个專欄leh介紹「蘭嶼貓頭鳥」个時陣，就有講過峇-hio̍h、「暗光鳥」、「鴣黃（koo-n̂g）」這款例。



咱台灣个先輩，過去彼-冬-陣 猶無一个統一个生物智識系統、來確認所有動物个名號；本底用語言來溝通个時陣，看狀況需要，嘛無一定愛講著一必一中。這-媽 佇華語个溝通，嘛是有俗名敆學名對無起--來个狀況。所以，為啥物 愛來研究俗名--leh？除了台文本底就需要保護，俗稱嘛保留彼-冬-陣 个生活角度敆民俗意義。這 嘛是我寫這个專欄个初衷。



這個月欲來講食niáu鼠个鳥仔，是一種峇-hio̍h、嘛是一種「貓頭鳥」，但是台灣先輩是叫 𪜶「猴面鷹」。看這名就知，𪜶看--起-來就是像猴仝款，閣叫𪜶是「鷹」，應該是食臊--个，若是看著𪜶 个華語名，可能會雄雄對袂起--來：『草鴞』。



通常來講，若是食臊个鳥仔，因為是佇食物鍊較高等个所在，所以生活範圍攏 愛 較大，至少敆食物鍊初等个動物比--起-來是án-ne。所以咱講「鷹仔目」就是講一个人个目色成 內，因為鷹仔攏 會飛成 懸來掠細隻動物食。佇-leh樹頂、高空生活，是一般咱對鷹仔、峇-hio̍h 个印象。但是「猴面鷹」毋是án-ne，𪜶蹛佇草仔埔內底，所以華語名遮號做『草鴞』。



台灣个「猴面鷹」因為生活个所在，敆 咱人類个活動範圍有成大个重疊，所以𪜶 个壓力就受著直接个脅迫；目前估計全台灣差不多只賰三、四百隻爾-爾，是咱台灣定做第一級个保育動物，主要是佇-leh中南部有機會會-當看--著。全世界佇越南、印度、菲律賓嘛 會-當看著差不多仝形个動物，詳細來講，𪜶 攏是『東方草鴞』。佇台灣个 這款「猴面鷹」是「亞種」，就是𪜶生理上閣 會-sái 敆其他所在仝種个『草鴞』進行生湠；但是因為生活所在是完全分開--个，已經看會出來無仝款--啊，自然環境中嘛無機會通拄--著。閣加上「猴面鷹」毋是渡鳥、無法度飛過鹹水，所以應該是成久以前，就到台灣留--落-來--啊。若時間閣-較久長了，獨立生湠个時間有夠，有一工袂得敆其他所在个『草鴞』進行生湠，就會演化做咱 遮 遮有个在種動物。



這-媽是4--月，tng是𪜶 leh生湠个時陣，除了鳥仔母需要補充營養來生卵，嘛 會掠動物來飼囡仔鳥。這个時陣，嘛是𪜶生存上危險个時陣，因為有成大个機會會中毒。「猴面鷹」因為生活佇淺山所在，𪜶 嘛時常掠niáu鼠來食，就會因為án-ne就中毒。因為作穡人習慣囥niáu鼠藥仔來避免niáu鼠食家己个作物，但是無論敢有共 niáu鼠thāu 予死，「猴面鷹」攏 會因為án-ne間接死--去。這是一个「攏輸--去」个狀況，食物鍊會因為毒藥累積，煞來變成危機。毋-閣若是咱願意予「猴面鷹」一條生路，換做用niáu鼠tng仔來tng niáu鼠，「猴面鷹」袂 予 thāu死--去，𪜶就會替咱來掠niáu鼠，咱人類閣 會-當生活佇一个無毒个環境。



全世界來講，『草鴞』是生存猶無危機个動物，但是「猴面鷹」佇 咱台灣是需要保護个動物。敢有機會予「猴面鷹」生存--落-來？這是考驗咱人類智慧个所在。







#台灣動物記事 專欄，本文使用教育部推薦漢字敆臺灣閩南語羅馬字拼音方案。

台文通訊BONG報313期，2020年4月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
