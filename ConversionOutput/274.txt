台文通訊BONG報: Lòo-子

#生活个藝術 專欄，本文使用教育部推薦漢字敆臺灣閩南語羅馬字拼音方案。台文通訊BONG報329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：張日東啥物是「lòo-子」？若較少年輩--个，可能就毋知。Lòo-子英語寫做celluloid，華語講『賽璐璐』，是用樟腦敆硝棉（硝化纖維）共 燃燒加壓做--出-來个 物件，這是1855年英國人發明--个。早期个 lòo-子，大部份是共提來做雪文kheh仔、針黹盒仔、膨粉盒仔、雜細盒仔、目鏡框、電影膠片、鋼筆个骨架、phi̋n-捧、尪仔物 遮-个 物件，就連leh彈gì-罩 彼片「庀仔」嘛是lòo-子做--个！Lòo-子產品，自百外年前到今 攏 猶有leh生產，現此時正港lòo-子材質做个 物件，佇 較 懸坎个百貨公司嘛 猶看會著，毋-閣貴som-som，袂磕--得！嘛 遮有人魬仔（puánn-仔）假赤鯮，提塑膠來騙人講是lòo-子 。Lòo-子 hām塑膠，對材質个外表來看閣 欲倚欲倚，一般人看袂出有啥mih精差。惱-子 个原料是天然--个，若共燒看māi，一hannh著火，隨著 甲 成 mé，親像較早khiat番仔火án-ne，會「huáng」--一-下，這是因為內底有含帶硝棉个緣故。著火个時，會產生淡薄仔白煙，有樟腦个芳氣；若塑膠，是到較落尾手遮發明--出-來--个，原料是化學个「聚氯乙烯」，燒--起-來，起烏煙，臭甲 袂鼻--得，會產生有毒个『戴奥辛』。啊若咱囡仔時代leh 耍 个「lòo-子尪仔」，其實彼已經是塑膠，毋是lòo-子。閒个時，若共 踅一下仔古董店，運氣較好，凡勢閣 通 siam著一寡lòo-子做个 物件，親像雪文kheh仔、針黹盒仔、膨粉盒仔。我較早有收著一、二十件這號lòo-子盒仔，若是彼號膨粉盒仔，攏設計甲 成雅緻，色水配甲 媠-冬-冬，就是欲 予 彼-陣 个查某囡仔看著會佮意，心肝會 擽，會想欲買。這 佇 咱 這-陣來看，感覺是成出tioh 个藝術品。較早，若較 會得過个人欲嫁查某囝，嫁粧會 甲 較 懸坎幼膩个雪文kheh仔hām膨粉盒仔，有个 佇膨粉盒仔內閣 會囥一包「鉛粉」，代表有「緣份」。我捌 佇膨粉盒仔內，發現著六、七十年前賰--落-來个膨粉，猶-閣白siak-siak，用tsíng肚仁輕輕仔共貼--一-下，抹佇手心，綿綿綿，幼膩閣滑溜，鼻著猶有薄薄--仔 个芳味，愈薄愈通貫入心肝ínn仔。遮-个 lòo-子盒仔，逐跤个花草攏無仝，攏是世上獨一無二--个；盒仔內貯--个是歲月个痕跡敆深深个記持，恬恬仔覕 佇阿媽梳妝檯个紅屜仔內，leh等待有緣个人。#生活个藝術 專欄，本文使用教育部推薦漢字敆臺灣閩南語羅馬字拼音方案。台文通訊BONG報329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
台文通訊BONG報329期，2021年8月出刊。


