台文通訊BONG報: 鸚哥喝價
林美麗

「來喔，來喔，先來先看，慢來減看一半啦！」

夜市仔有一擔喝價拍賣个擔仔，頭家掠一隻足 媠 个鸚哥出來拍賣，一个少年仔看--著就想欲 共買--落-來。


頭家講：「上底價三百kho͘，咱人客倌若有甲意--个就喝一下聲--个 haⁿh！」少年--个講：「四百啦！」話遮講煞，隨時有一个聲音綴伊个話尾講：「五百！」啥？敢hām我相爭，哪會-sái--得！少年--个就喝：「六百！」


「七百啦！」彼个討厭个聲音又閣出現。這，這是啥mih情形？
輸人毋輸陣，輸陣就歹看面，毋管啦！今仔日這隻鳥仔，我一定欲 共買甲著，少年--个就喝：「八百！」

「九百啦！」少年--个聽--著kiōng-欲昏--去，伊心內想講：「Hó͘！這个人那 mo͘h壁鬼--leh，有夠討厭！我若無喝 較 懸價--leh，這隻鸚哥會 hō͘伊搶--去！」所以伊就大聲喝：「一千啦！」伊遮 喝了，一四界恬tsih-tsih，原來逐家攏感覺一隻鳥仔愛一千kho͘實在有夠貴，無人敢hām伊相爭--啊。

納錢个時，少年--个 煞開始後悔--啊，想著一千kho͘ 會-sái買足濟物件--个，焦ⁿ，這-媽 干-焦ⁿ買一隻鳥仔，實在算袂和，就問頭家講：「啊這隻鳥仔愛一千kho͘喔，啊到底是會講話--無-啊？」

頭家笑笑仔講：「做你放心啦，伊是一隻有智慧个鳥仔呢，毋-若巧閣 𠢕講話，若無，你kioh是頭拄仔是啥人leh hām你相爭喝價？」

（這篇是對網路笑khue改寫--个。）
