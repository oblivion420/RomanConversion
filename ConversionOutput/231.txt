台文通訊BONG報: 職業醫學：這條無啥人行个路
咱 个一生中若是共回想--一-下，敢有啥mih代誌是斯當時無想清楚就來做決定--个？十幾年了後，我遮體會著這句話：「重要个人生問題，當初做決定个時，若無想清楚，無想出安心个答案，這个問題一定會 閣走轉來揣--你。」

我是台大醫科个學生，讀冊彼-陣對做醫生並無特別个熱情，問同學為啥物 欲來讀，大部份个回答攏是：「因為成績袂-䆀就來讀--啊！」佇學校，雖然我「走台」1、生物學个考試成績攏滿分，抽血嘛真熟手，彼時个我猶是無明確个目標。

一般來講，若順利畢業，做醫生大部份攏是走去做治療，無leh做預防，因為做治療錢較好趁。另外，嘛是因為台灣个健保制度對「預防」無重視。台灣人嘛 較無預防个意識，譬如講，家族成員中若有高血壓病史，你敢 會專工去揣醫生，問生活、飲食愛怎樣調整來預防高血壓？

《小王子》這本冊內底有一句話「上介重要个 物件，用目睭是看袂著--个。」關係人生个目標，落尾經過思考，我感覺「預防」實在真重要，尾--仔選擇職業醫學科，去企業做醫生、宣導衛生教育，遮揣著行醫真正个核心價值。

「職業醫學」是啥？職業醫學敆法律足有關係，自2001年12月初4，衛生署公告成立職業醫學這門專科，到今已經有20年--啊；台灣法定个 23種西醫師專科2中，職業醫學科是上介新--个，提著這个專科醫師證書个醫生，全台灣干-焦 401个3 爾-爾。

我是台大第一屆職業醫學科个專科見習醫師。我會-當做這項工-khuè，真大部份是因為有法律規範，講公司員工有倩到偌濟人，著-愛請醫師、護理師去服務。雖然講預防真重要，毋-閣若毋是法律有規定，公司嘛無一定願意另外閣 開錢請醫師來敆員工開講。職醫（職業醫學科專科醫師）个專業，大概來講是：擔任企業个健康顧問，提供臨場服務（職場健康管理顧問服務，較早號做「臨廠服務」）；預防、診斷、治療敆 空-khuè相關个傷害、疾病。

人講「預防較贏治療」（補胎較贏做月內）。職業醫學就是欲顧健康，共有風險个代誌先揣--出-來。譬如講，替企業執行規劃、預防員工過勞；改善有身勞動者个職場環境；協助職災勞工拍算轉去職場个適當時機敆工作內容，處理濟濟企業員工健康問題……。提供予勞資雙方攏滿意个解決方案，對勞資雙方來講是雙贏，這就是職業醫學科醫生个專業敆價值。

醫學生个考試之一，現場排幾若塊桌仔，桌仔頂攢人體組織模型抑是愛動手做--个，科目包括大體解剖、組織學、微生物等等，佇限定時間內愛寫答案，時間到就換桌。　23種專科是：家庭醫學科、內科、外科、兒科、婦產科、骨科、神經外科、泌尿科、耳鼻喉科、眼科、皮膚科、神經科、精神科、復健科、麻醉科、放射診斷科、放射腫瘤科、解剖病理科、臨床病理科、核子醫學科、急診醫學科、職業醫學科、整形外科。2020年專科醫師核准發證累計人數：內科11,478人、外科7,583人、家庭醫學科6,635人、職業醫學科401人；衛生福利部2021年3--月編製。臺灣話 个 簿仔紙   https://ohtaigitw.firstory.io線頂看影片台語捎攏有 - YouTube 頻道https://reurl.cc/exDAex#台語捎攏有講座專欄，本文使用教育部推薦漢字敆臺灣閩南語羅馬字拼音方案。台文通訊BONG報331期，2021年10月出刊。--------------------------------------------歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
主講／許君豪   記錄／吳宛霖咱 个一生中若是共回想--一-下，敢有啥mih代誌是斯當時無想清楚就來做決定--个？十幾年了後，我遮體會著這句話：「重要个人生問題，當初做決定个時，若無想清楚，無想出安心个答案，這个問題一定會 閣走轉來揣--你。」我是台大醫科个學生，讀冊彼-陣對做醫生並無特別个熱情，問同學為啥物 欲來讀，大部份个回答攏是：「因為成績袂-䆀就來讀--啊！」佇學校，雖然我「走台」1、生物學个考試成績攏滿分，抽血嘛真熟手，彼時个我猶是無明確个目標。一般來講，若順利畢業，做醫生大部份攏是走去做治療，無leh做預防，因為做治療錢較好趁。另外，嘛是因為台灣个健保制度對「預防」無重視。台灣人嘛 較無預防个意識，譬如講，家族成員中若有高血壓病史，你敢 會專工去揣醫生，問生活、飲食愛怎樣調整來預防高血壓？ 《小王子》這本冊內底有一句話「上介重要个 物件，用目睭是看袂著--个。」關係人生个目標，落尾經過思考，我感覺「預防」實在真重要，尾--仔選擇職業醫學科，去企業做醫生、宣導衛生教育，遮揣著行醫真正个核心價值。「職業醫學」是啥？職業醫學敆法律足有關係，自2001年12月初4，衛生署公告成立職業醫學這門專科，到今已經有20年--啊；台灣法定个 23種西醫師專科2中，職業醫學科是上介新--个，提著這个專科醫師證書个醫生，全台灣干-焦 401个3 爾-爾。我是台大第一屆職業醫學科个專科見習醫師。我會-當做這項工-khuè，真大部份是因為有法律規範，講公司員工有倩到偌濟人，著-愛請醫師、護理師去服務。雖然講預防真重要，毋-閣若毋是法律有規定，公司嘛無一定願意另外閣 開錢請醫師來敆員工開講。職醫（職業醫學科專科醫師）个專業，大概來講是：擔任企業个健康顧問，提供臨場服務（職場健康管理顧問服務，較早號做「臨廠服務」）；預防、診斷、治療敆 空-khuè相關个傷害、疾病。人講「預防較贏治療」（補胎較贏做月內）。職業醫學就是欲顧健康，共有風險个代誌先揣--出-來。譬如講，替企業執行規劃、預防員工過勞；改善有身勞動者个職場環境；協助職災勞工拍算轉去職場个適當時機敆工作內容，處理濟濟企業員工健康問題……。提供予勞資雙方攏滿意个解決方案，對勞資雙方來講是雙贏，這就是職業醫學科醫生个專業敆價值。醫學生个考試之一，現場排幾若塊桌仔，桌仔頂攢人體組織模型抑是愛動手做--个，科目包括大體解剖、組織學、微生物等等，佇限定時間內愛寫答案，時間到就換桌。　23種專科是：家庭醫學科、內科、外科、兒科、婦產科、骨科、神經外科、泌尿科、耳鼻喉科、眼科、皮膚科、神經科、精神科、復健科、麻醉科、放射診斷科、放射腫瘤科、解剖病理科、臨床病理科、核子醫學科、急診醫學科、職業醫學科、整形外科。2020年專科醫師核准發證累計人數：內科11,478人、外科7,583人、家庭醫學科6,635人、職業醫學科401人；衛生福利部2021年3--月編製。臺灣話 个 簿仔紙   https://ohtaigitw.firstory.io線頂看影片台語捎攏有 - YouTube 頻道https://reurl.cc/exDAex#台語捎攏有講座專欄，本文使用教育部推薦漢字敆臺灣閩南語羅馬字拼音方案。台文通訊BONG報331期，2021年10月出刊。--------------------------------------------歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

