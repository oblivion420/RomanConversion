台文通訊BONG報: 台灣合奏　島國交響——聽蕭泰然演奏曲
#做伙來唸詩 專欄，本文使用教育部推薦漢字敆臺灣閩南語羅馬字拼音方案。
台文通訊BONG報311期，2020年2月出刊。



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：陳正雄

將規个台灣囥坦橫
成做一台鋼琴

用堅定个雙手出力
掀開烏暗沉重歷史个崁蓋
對 1947年2--月開始演奏
連紲彈到
1979年年底做一个坎站
原本是春天起頭歡喜輕鬆个快板
哪會雄雄轉音　透lām悲哀傷心个牽亡調
應該是寒天時仔冷清沉重个慢板
按怎一時變調　成做激情衝動个進行曲

用溫柔个 tsíng頭來回
走揣烏白單調世界个背後
深埋佇土地內底五彩自然个原音
釋放長期關禁个靈魂毋免閣再含冤
敨開久年綑縛个良知毋免繼續吞忍

佇太平洋曠闊个舞台
天星攏金金看　風湧也恬恬leh聽
日頭敆月娘換班　早暗輪流拍燈照光
海鳥敆飛魚連線　暝日無歇轉播放送
一句一句一陣一陣向全世界發聲

將四百冬來斷裂个短音節
編寫做一篇偉大久長个史詩
用台灣家己个聲調
做伙合奏

共規个島國徛予直
就是一支提琴

用一世人个堅持做弓
E動
中央山脈強硬个琴弦
對高屏海岸深沉平靜个極低音
一路擘到
玉山頂頭尖利冷淡个上懸音
用北緯22度半个熱情攬抱
海拔3900外公尺个孤單

用數十冬个深情做曲
吸引蔗葉青翠个喉韻　稻穗金黃个鼻聲相招來回
起落合音
打動姿勢倔強个鐵杉　立場固執个圓柏牽手前後
搖幌伴奏

連長年冰凍个霜雪嘛溶做絞滾个溪水
流落山崁流過平洋流入海口
親像枯焦久時个氣血恢復燒燙个活力
流出心臟　流向身軀　流到四肢
予 kiōng-欲無脈个尊嚴重新跳動
予將近斷氣 个驕傲閣再喘氣

共 2000萬人分散个單音符
譜曲出一首優美感心个樂章
用島國特殊个音韻
同齊交響









附記：蕭泰然（1938～2015），出世佇 今高雄市鳳山區，國際出名音樂家。主要作品包含「C調大提琴協奏曲」、「C小調鋼琴協奏曲」、「一九四七序曲」、「福爾摩沙交響曲」等。有「台灣拉赫曼尼諾夫」、「台灣當代上傑出个音樂家」个稱呼。




#做伙來唸詩 專欄，本文使用教育部推薦漢字敆臺灣閩南語羅馬字拼音方案。

台文通訊BONG報311期，2020年2月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox




郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
