台文通訊BONG報: 蔣介石
衫-敆讀小說專欄，本文使用教育部推薦漢字敆白話字。
台文通訊BONG報311期，2020年2月出刊。
台文通訊BONG報311期，2020年2月出刊。
歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。


歡迎捐款贊助　李江却台語文教基金會　（捐款通抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：邱偉欣

聽著電鈴个聲，蔣介石倒手共字寫甲滿滿个紙條仔，chhio̍k做規丸掔踮塗跤。

伊小等欲去共逐家講話。雖罔 欲講啥物，心肝內早就有主意，毋-閣，彼話句一定愛講甲 chiok súi，chit-媽 猶無夠。詞彙，韻律，節奏，幾若百張紙條仔伊都寫--過，閣 攏拍叉。無滿意，踏跤步，喙焦，chit-媽賰10分鐘，半點鐘前電鈴就開始giang，chit擺是第11擺，對方駛車欲來共渡，焦ⁿ，大力挵門--啊，無開門，無緊出發，恐驚會 袂赴。

下晡3點過10分，延chhiân 欲 20分，人已經chhah-chhah-chhah，蔣介石一下出現，現場pho̍k仔聲那 ngiâ神廟會个連珠炮響袂停。Chia是一間冊店，伊今仔日來，是欲講演閣為伊个讀者佇冊頂簽名。

蔣介石是一个小說家。幾冬前伊出版个第一本小說就轟動全台灣。小說寫了好，閣 hông提去改編拍電影。Sòa--來幾冬，干-焦 佇報紙看著伊有寫一寡lân-san 个短篇；今年是伊第二本小說出版，果然無hō͘逐家失望，受歡迎个程度比頂一本重倍閣重倍。「好个小說秘訣是啥物？伊講，用性命去栽，用血去沃，án-ne大欉--起-來个小說自然會 ām，小說若ām，鳥隻就會來歇，人讀--著就感覺有phong-phài 敆偉大个生活硩行；我寫个小說就是án-ne。」

「蔣介石个頭毛永遠攏是三分頭，伊講án-ne上好整理。只要出門，不管是買早頓，抑是piàⁿ pùn-sò，伊攏一定穿插撆-chah；伊講體面是做人上基本个款式，愛先知影做人，chiah學會-hiáu做一个小說家。」

頂個月，記者共伊訪談，內容發表佇雜誌頂。伊chit-媽 那讀那感覺記者寫--个 袂輸是別人。相片翕了袂 䆀，是講，彼張相伊金金siòng 15分鐘久，soah感覺彼个氣質無成伊家己，顛倒成一个小說家，ā是一个阿兵哥，或者是某mí動物？

今仔日講演了後，讀者个熱情hō͘伊感覺真忝。尤其是一个查某囡仔，少年，天真美麗，閣表現出對伊个意愛，hō͘伊心頭頂有興奮敆冷靜个兩款思量硩冤家。最後，理智大勝利，伊決定為chit个查某囡仔駛暝車寫一篇小說。

未來个兩禮拜，逐暝伊都 án-ne。到甲小說完成，伊chiah 通好好仔睏一醒。

「遐-nī súi，遐-nī溫純个查某囡仔，我竟然佇小說內底用遐-nī酷橫个手段共伊刣--死！」

伊坐佇冊桌頭前，目屎那流那 沃-chak，便想著小說--裡女主角个形影，喙角閣 會 khiàu--一-下；tam著珠淚鹹鹹，chiah知家己猶 硩流目屎。伊就án-ne有體無魂過一禮拜。

終其尾，伊決定去共警察自首，講伊最近刣死人。「雖然無血無死體，毋-閣我確實共伊刣--死--啦！」

值班个警察一下就共認--出-來，「你敢 毋是彼个大作家，蔣介石？」

警察聽伊講自首个理由講了，笑甲擋袂 牢，「我欲自首！」「你毋免自首，毋免做啥mih筆錄，緊轉--去hohⁿ！」

「我欲自首！」

Hoe半埔，尾--仔警察起性地共 hò͘--出-去。

蔣介石真傷心，感覺家己hō͘世界放捒！

暗時个電視新聞竟然共作家自首个消息當做笑詼硩放送！

「Chia-个警察真夭壽，隨去共記者講，實在hiau-hēng！Hiau-hēng！Hiau-hēng啊！」

蔣介石滿腹憤火無tè 敨，兇狂就捎一張紙來，開始寫！直直寫！共 彼間警察衙，共剾洗--伊、供體--伊个警察攏寫寫--出-來！Hō͘警察衙火燒厝！大力共 𪜶寫--入-去，用筆共 𪜶燒燒--死！

無到半冬，蔣介石共 chit兩篇大哀傷、大憤慨个作品敆做伙，欲出版第三本个小說--啊！

新小說仝款轟動全台灣，網路電視雜誌攏 硩報：文壇奇才蔣介石，人人呵咾甲 tak舌。

好光景無到一月日，檢察官chhōa規陣警察來掠蔣介石，講伊个小說內容敆過去半冬个兩件刑事案件仝款，憢疑伊是嫌犯。

「小說哪會-sái chiâⁿ做證據掠--人？」

「無，你看che是啥？」

檢察官提出相片hō͘看。蔣介石chhoah一趒：伊看著彼个姑娘悽慘死个模樣，看著彼警察衙燒甲 賰火lo͘。「你是毋是共按怎計畫，按怎刣割彼个姑娘， 按怎放火燒厝个細節攏寫入去小說？人是你刣--个，火是你放--个，著--無？」檢察官真受氣共質問。

蔣介石就án-ne hông掠--去。

到甲開庭个 彼工，法院个人是chhah-chhah-chhah，逐家hōa-hōa滾，袂輸蔣介石較早講演時个 彼樣。入來到法庭，人坐甲 佇ⁿ-佇ⁿ-佇ⁿ，逐家攏 chhoân好筆敆紙欲來記錄𪜶等--一-下所聽--著个一切。蔣介石一下出現，現場soah連chhi̍h-母-chhi̍h-chhuh 个聲嘛恬--去。

法官起頭問--个，淡薄仔無聊。犯罪个部份，蔣介石雖是無閃避嘛 攏無承認。

法官講：「檢察官佇你蹛个所在，chhiau著幾若百張批。逐張攏寫hō͘無仝人，內容攏是咒讖。你敢 會用得解soeh--一-下，chia-个批是按怎？」

蔣介石攑頭--起-來：「遐-个批是我大學个時chūn寫--个。𪜶 攏是彼-chūn欺負--我个人，毋-若 共我譏刺，閣 會 共我个 物件提去藏，笑我無chhit仔，講我考試作弊，hō͘我無朋友……」

「好！……」

「我猶未講完，」蔣介石毋 chhap法官个意思，繼續講，「我因為án-ne去看心理醫生。醫生共我講，我毋-通 閣想欲自殺，嘛 毋-通想欲刣人，不如提一張紙共對𪜶 个恨攏寫做批信，閣 共燒棄捒，án-ne凡勢就會-sái得著敨放。我照醫生个 hoan咐去做，果然有效！我共 𪜶 攏燒燒棄捒，賰遐-个批，後--來chiâⁿ做我寫小說个養分。」

檢察官聽到chia chùn一下椅仔險péng--過：「你……共批留--落-來，遐-个人攏 hō͘你燒--死？」

「Hehⁿ啊！按怎？敢有毋-著？」

到chia，規間法庭个人pō-pîn掠狂，「殺人魔！」「心理變態！」……

蔣介石hō͘人押轉去拘留進前，踅一輾 共全部个人siòng：「我會 共 恁 攏寫入去我个小說內底。」
                                                    




衫-敆讀小說專欄，本文使用教育部推薦漢字敆白話字。


台文通訊BONG報311期，2020年2月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
