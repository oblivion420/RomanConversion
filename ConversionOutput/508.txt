台文通訊BONG報: 母語若斷，文化就滅 ——訪問蘇貞昌縣長
#台文通訊30週年經典回顧 專欄。
台文通訊BONG報321期，2020年12月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。三十而立．台文通訊30週年徵稿啟事古早人講「三十而立」（sam-si̍p jî li̍p），意思咱人著-愛食甲 30歲，遮徛會在、讀有冊，毋知敢有影？《台文通訊BONG報》个前身是1991年7--月創刊个《台文通訊》敆 1996年10--月創刊个《台文BONG報》，落尾佇 2012年2--月合刊，也就是講，到甲明年个熱--人，就是阮 30歲个坎站--囉！創刊彼當時，眾人對台灣母語个發展有gua̋大个 ǹg望，這條台語路行過30冬，毋知阮 敢有合人意，予本土語言出頭天--啊？翻頭轉去看欲 30年前彼跤兜，台灣人知見著民主改革大變化个流擺，規kuānn 相連紲 个運動，爭取母語人權个議題也無欠席。30年來，綴政治勢面起起落落，語言政策个論戰無時停，路途就算講坎坎坷坷，語言運動个成果煞也沓沓仔粒積——2018年尾，立法院三讀通過《國家語言發展法》，到遮，所有本土語言个發展遮平等得著法律上个保障。現此時，國校敆大學、研究所攏已經有本土語言个課程，閣，《國家語言發展法》明訂，自2022開始，國高中嘛 愛有本土語言課。國家級个語言認證考試從 2010辦到今，愈來愈成熟。公視台語台佇舊年7--月開播，多元个台語節目一个一个出--來；《小王子》台語版今年3--月一下出版，即時佇冊店个排行榜擤-上頭名，包括阿却賞囡仔故事繪本系列在內个各種台語文創作那來那受注目。本土語言个復振，成做規个社會共同思考个議題。30冬个 這條路--裡，逐家手頭个 這本雜誌毋 捌斷站，對美國到台灣，對 1991年到今，共濟濟sia̋n-pái、前輩个心血抾做伙，敆 轉半沿甲子个台語運動做伴、敆各位關心母語个有志做伴。阮 30歲--啊，雖然是通世界猶 leh發行个台語文雜誌內底歷史上介久長--个，也不過是一个「文青」——台文个青年——若-tiānn。人講，少年--个 較 táng-hiánn，30冬个青春台語路阮行了按怎，阮家己歹講話，就交予讀者來回答。對 這-陣開始，阮誠懇徵求「台文通訊30週年」稿件，歡迎逐家來鬥鬧熱，或者分享你敆《台文通訊BONG報》个故事，或者提供對阮 个建議。一本台語文雜誌欲行過30冬無簡單，若無各位讀者相-伨 敆 阿-ián，阮無可能堅持到今。佇 遮，編輯部閣再一擺表示上大个感謝，期待有志个來稿。
古早人講「三十而立」（sam-si̍p jî li̍p），意思咱人著-愛食甲 30歲，遮徛會在、讀有冊，毋知敢有影？《台文通訊BONG報》个前身是1991年7--月創刊个《台文通訊》敆 1996年10--月創刊个《台文BONG報》，落尾佇 2012年2--月合刊，也就是講，到甲明年个熱--人，就是阮 30歲个坎站--囉！創刊彼當時，眾人對台灣母語个發展有gua̋大个 ǹg望，這條台語路行過30冬，毋知阮 敢有合人意，予本土語言出頭天--啊？

翻頭轉去看欲 30年前彼跤兜，台灣人知見著民主改革大變化个流擺，規kuānn 相連紲 个運動，爭取母語人權个議題也無欠席。30年來，綴政治勢面起起落落，語言政策个論戰無時停，路途就算講坎坎坷坷，語言運動个成果煞也沓沓仔粒積——2018年尾，立法院三讀通過《國家語言發展法》，到遮，所有本土語言个發展遮平等得著法律上个保障。

現此時，國校敆大學、研究所攏已經有本土語言个課程，閣，《國家語言發展法》明訂，自2022開始，國高中嘛 愛有本土語言課。國家級个語言認證考試從 2010辦到今，愈來愈成熟。公視台語台佇舊年7--月開播，多元个台語節目一个一个出--來；《小王子》台語版今年3--月一下出版，即時佇冊店个排行榜擤-上頭名，包括阿却賞囡仔故事繪本系列在內个各種台語文創作那來那受注目。本土語言个復振，成做規个社會共同思考个議題。

30冬个 這條路--裡，逐家手頭个 這本雜誌毋 捌斷站，對美國到台灣，對 1991年到今，共濟濟sia̋n-pái、前輩个心血抾做伙，敆 轉半沿甲子个台語運動做伴、敆各位關心母語个有志做伴。阮 30歲--啊，雖然是通世界猶 leh發行个台語文雜誌內底歷史上介久長--个，也不過是一个「文青」——台文个青年——若-tiānn。人講，少年--个 較 táng-hiánn，30冬个青春台語路阮行了按怎，阮家己歹講話，就交予讀者來回答。

對 這-陣開始，阮誠懇徵求「台文通訊30週年」稿件，歡迎逐家來鬥鬧熱，或者分享你敆《台文通訊BONG報》个故事，或者提供對阮 个建議。一本台語文雜誌欲行過30冬無簡單，若無各位讀者相-伨 敆 阿-ián，阮無可能堅持到今。佇 遮，編輯部閣再一擺表示上大个感謝，期待有志个來稿。
作者：本社記者Kaian專訪編按：原文佇 1993年7--月，《台文通訊》第22期，第2-3頁刊出；漢羅用字有閣調整--過，羅馬字部份保留原本使用个傳統白話字。彼-陣蘇貞昌是屏東縣縣長。母語敆文化个關係講母語是天經地義个代誌，使用母語是對序大人、對先祖个一種尊敬，嘛是傳落去hō͘後代囡仔个一種責任。因為，母語若斷，文化就滅。做一个族群个一份子，若袂-hiáu講家己个母語，致使文化來傳袂落--去，我感覺是罪人。所以，過去40外年國民黨个語言政策無正確，致使咱 个母語就kiōng-欲斷--去--啦。Chit-媽我會-當做縣長，屏東縣有四大族群：Hō-ló、客家、Rukai（『魯凱』）、Paiwan（『排灣』），若是有機會，咱 會-當來hō͘ 咱 个囡仔來講家己个母語，hō͘文化閣 會-當延續--落-去，hō͘族群會-當 較好做伙，我感覺che是我應該做个 空-khòe。我共囡仔講：為著欲考大學，為著十幾年後欲出國、做生理，恁 chit-媽就開始開錢學外國人个話。但是，恁爸母講个話，恁阿公阿媽講个話，恁 袂-hiáu講，恁看是偌無彩。而且，母語斷，文化滅，恁若欲講一種文化，無用𪜶 个母語，就講袂正、講袂正確。你若睏醒，爸母問你講：「洗喙--啊--未？」你佇學校，老師問--你：『刷牙了沒有？』仝一種生活習慣，仝一種動作，無仝个語言做無仝个表達。拍拚是暴力？14年前，高雄美麗島事件，我是姚嘉文个辯護律師，佇軍事法庭頂面，軍法官講恁 chia 攏是『暴力份子』。是按怎？因為恁演講攏叫逐家出來「拍拚」，『又要打，又要拚，不是暴力份子是什麼？』我當場共軍事法官講：「你che是語言審判！你根本無了解Hō-ló話个 “拍拚” 是北京話『努力』个意思。你用án-ne講𪜶是暴力份子？14年前暴力份子，14年後國民黨中常會通過宋楚瑜做省主席，伊个頭一篇演講稿就是呼籲省民逐家做陣來拍拚。差14年若-tiāⁿ，若án-ne宋楚瑜就是暴力份子。屏東縣母語教育現況我去到客庄，遐 个種子老師硩訓練我用客話共學生囡仔演講，遐-个學生囡仔硩笑，我講：「我是Hō-ló人，我毋是客人，我講客話恁笑，是真自然--个。但是，有一工，恁客家囡仔若講客話人會笑，『客家就完蛋了』。」老師聽甲流目屎。有人認為講民進黨執政就攏總愛改做台灣話，北京話就攏 毋免閣管--伊。我是感覺，án-ne有較急。而且，嘛無必要，因為當時國民黨政府手頭有力、有刀、有銃，利用政權个力來壓迫，毋准咱講家己个母語。今仔日換咱 較濟人，換咱來壓迫別人，干-焦ⁿ 會-當講台灣話，án-ne其實講嘛是仝款無真好。我是感覺語言本身是工具，莫講我--个上好，你--个 䆀，因為母語本身就是囡仔出母胎以後聽--著个頭一个聲音。做媽媽--个 共囝講个話是上介 súi--个。去辯講啥mih人--个上súi，我感覺無啥意義。你尊重--我、我尊重--你，我學你--个、你學我--个，án-ne 較有意思。所以目前我佇屏東縣不過是硩推行母語教學，我猶未推動雙語教學。關於將來是毋是欲採用雙語教學，或者按怎較好，我感覺猶是先hō͘母語莫斷--去較要緊。母語保存--落-來了後，咱 chiah-閣來參詳，研究閣-較好个方法，逐个人互相尊重，hō͘伊自然發展就好。我是決策者，我推動chit个空-khòe，交hō͘教育局、文化中心个同事來做，由𪜶提出計劃。屏東縣有八个客家鄉、七个Paiwan鄉、一个Rukai鄉。Tùi Hō-ló、客家、Paiwan、Rukai各選一間學校，開始試驗教學。因為án-ne 共 𪜶尊重，所以真好運，像Paiwan、Rukai族个頭目，攏出來鬥跤手，庄--裡對語言有研究个人，攏配合家長、老師去整理教材，那教那改那整理，差不多一學期了，教材漸漸定形，閣試驗教學。感覺會-sái了後，chiah落去印課本。試驗一學期了後，感覺真成功，學生真歡喜，家長真支持，老師嘛真熱心，就開始做「觀摩教學」，訓練「種子老師」，我攏親身去共老師鼓勵。因為過去佇學校是袂-sái講母語，若講『方言』，毋-若 愛 khiak頭殼，閣 愛掛牌仔、罰五角，我讀冊个時是án-ne。Chit-媽你若佇學校會-hiáu講母語，不但共呵咾，猶有縣長來共你頒獎，所以逐家攏真歡喜。我有三个原則：本土化、生活化、趣味化。啥物叫做本土化？就是攏講咱本土--个、合--咱--个，也就是Hō-ló人講Hō-ló 个代誌，客家人講客家个代誌；生活化就是現學現會得用；趣味化就是用真輕鬆，免記、免考、免背个方式，真自然來學，免閣增加學生个負擔，而且hō͘ 𪜶學甲 介趣味。所以，chit-媽 𪜶已經會-hiáu用母語吟唐詩、答喙鼓、唱歌謠、做謎仔猜--啊。Chit-媽全屏東縣个學生囡仔隨族群情形个無仝，Hō-ló囡仔讀Hō-ló話，客家囡仔讀客家話，Paiwan、Rukai囡仔讀Paiwan、Rukai話，每一个囡仔攏免費得著一本課本。全面來推動，得著真大个歡迎，嘛有相當个成果。阮捌將chit个成果對全國十个縣市發表，相當轟動。不但án-ne，阮也佇屏東縣內所有33个鄉鎮市辦文化廣場，開始hō͘囡仔做母語成果發表，在地个囡仔表演hō͘在地个序大人看，社區來表演社區个節目，非常熱場。40年教育無做个問題，雄雄欲做，有个人主張愛 án-ne做，有个人主張莫 án-ne做，我想以後chit方面愛按怎做，有需要閣逐家來參詳。                                                      #台文通訊30週年經典回顧 專欄。 台文通訊BONG報321期，2020年12月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。三十而立．台文通訊30週年徵稿啟事古早人講「三十而立」（sam-si̍p jî li̍p），意思咱人著-愛食甲 30歲，遮徛會在、讀有冊，毋知敢有影？《台文通訊BONG報》个前身是1991年7--月創刊个《台文通訊》敆 1996年10--月創刊个《台文BONG報》，落尾佇 2012年2--月合刊，也就是講，到甲明年个熱--人，就是阮 30歲个坎站--囉！創刊彼當時，眾人對台灣母語个發展有gua̋大个 ǹg望，這條台語路行過30冬，毋知阮 敢有合人意，予本土語言出頭天--啊？翻頭轉去看欲 30年前彼跤兜，台灣人知見著民主改革大變化个流擺，規kuānn 相連紲 个運動，爭取母語人權个議題也無欠席。30年來，綴政治勢面起起落落，語言政策个論戰無時停，路途就算講坎坎坷坷，語言運動个成果煞也沓沓仔粒積——2018年尾，立法院三讀通過《國家語言發展法》，到遮，所有本土語言个發展遮平等得著法律上个保障。現此時，國校敆大學、研究所攏已經有本土語言个課程，閣，《國家語言發展法》明訂，自2022開始，國高中嘛 愛有本土語言課。國家級个語言認證考試從 2010辦到今，愈來愈成熟。公視台語台佇舊年7--月開播，多元个台語節目一个一个出--來；《小王子》台語版今年3--月一下出版，即時佇冊店个排行榜擤-上頭名，包括阿却賞囡仔故事繪本系列在內个各種台語文創作那來那受注目。本土語言个復振，成做規个社會共同思考个議題。30冬个 這條路--裡，逐家手頭个 這本雜誌毋 捌斷站，對美國到台灣，對 1991年到今，共濟濟sia̋n-pái、前輩个心血抾做伙，敆 轉半沿甲子个台語運動做伴、敆各位關心母語个有志做伴。阮 30歲--啊，雖然是通世界猶 leh發行个台語文雜誌內底歷史上介久長--个，也不過是一个「文青」——台文个青年——若-tiānn。人講，少年--个 較 táng-hiánn，30冬个青春台語路阮行了按怎，阮家己歹講話，就交予讀者來回答。對 這-陣開始，阮誠懇徵求「台文通訊30週年」稿件，歡迎逐家來鬥鬧熱，或者分享你敆《台文通訊BONG報》个故事，或者提供對阮 个建議。一本台語文雜誌欲行過30冬無簡單，若無各位讀者相-伨 敆 阿-ián，阮無可能堅持到今。佇 遮，編輯部閣再一擺表示上大个感謝，期待有志个來稿。
