台文通訊BONG報: 行讀樂生——漢生病治療史重要个見證
#台語行讀 專欄，本文使用教育部推薦漢字敆臺灣閩南語羅馬字拼音方案。台文通訊BONG報318期，2020年9月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

主講／賴澤君、李添培記錄／黃悅綺樂生療養院是日本政府佇 1930年起--个，本底號做「台灣總督府癩病療養所樂生院」，是欲強制收容「漢生病」（Hansen's disease）患者个所在，有百外个患者hông關佇 遮，而且閣禁止𪜶結婚生囝，後--來收容个患者愈來愈濟。戰後，遮繼續收容漢生病患者，中華民國政府共改名做「台灣省立樂生療養院」，目前是綜合型地區教學病院，日本時代起个舊院區民間俗稱樂生院。「漢生病」佇華語閣號做『麻瘋』，佇台語閣號做「thái-ko病」——這款較有偏見个叫法。漢生病這个名是綴醫生个名Hansen（編按：發現漢生病病原體个醫生）來號--个，這是一種『桿菌』引起个慢性病。若是染著這種病菌，伊會食咱身軀个皮膚敆神經，受著感染个部位會麻痺、失去控制，予病人个跤手、五官變形。到尾，跤手就會「較歹勢」1，若嚴重甚至愛動手術共切掉。彼當時醫療个技術猶無遐發達，無法度治療，加上較早大眾對這款病無了解，認為這款病足 𠢕 uè--人，感覺足驚惶。現此時藥仔已經發明，漢生病會-當得著控制，閣大部份个人攏有免疫力，這款病袂烏白uè--人，就算有受著感染，冗早治療嘛 袂有啥mih病尾。日本時代，日本政府感覺這款病真見笑，遮起這間樂生院，共所有感染漢生病个病人全部送到遮隔離。樂生院內底有徛一塊「日本皇后御歌碑」，到戰後予人共內容改做「以院作家，大德曰生」，意思是愛患者𪜶規世人攏留佇 遮。漢生病友毋-若 愛承受身軀个病疼，閣 愛忍受社會个眼光敆排斥。較早是政府強迫𪜶 共病院準厝，一直到1991年規劃欲起捷運新莊機廠个時，病友已經蹛甲慣勢慣勢--啊，煞 毋准𪜶 閣踮遮繼續生活。政府、捷運單位共大眾講，為著「公共利益」、「國家重大建設」，著-愛 共樂生院拆除，通好起捷運機廠个工程——袂輸「樂生院保存个問題」敆「予濟濟人交通利便个重要建設」會起衝突仝款。2002年動工開始欲拆遮-个建築，老院民走tsông抗爭告官府，輿論一句「耽誤國家重大建設，你敢賠會起？」反應出外界个眼光，嘛造成樂生院民个傷害。較早院民予人強制關佇樂生，尾--仔 閣 欲強制趕𪜶搬離開。落尾政府有起電梯大樓欲 予 𪜶蹛，毋-閣 遮-个病友跤手「較歹勢」，愛坐代步電動車遮有法度行動，新个電梯大樓煞 敆一般無特別替漢生患者設計个病院仝款，無夠額个空間予代步電動車活動。佇電梯大樓內底，代步電動車愛 踅幾若輾 遮有法度踅頭，出入真無方便，閣有个病友無tsíng頭仔來揤電梯，若是欲逃生更加是困難。院民若是佇樂生院，會得坐電動車來擘崎敆行動，這个因為外界誤解、無人要意个所在，環境敆大自然真倚、有老樹做伴，日頭光掖--落-來，是一个適合養病个所在。2005年文建會按照《文化資產保存法》共樂生院編入「暫定古蹟」， 毋-閣社會猶是有無友善个眼光敆對漢生病友个歧視，可見咱 猶有濟濟需要拍拚个所在。樂生保留運動个參與者要求日本政府愛對進前錯誤个隔離政策會失禮，閣 tshui-捒立法《台灣漢生病友人權保障條例》，咱政府著承認對漢生病友人權个傷害。2009年，樂生院予 IDEA Taiwan（國際愛地芽協會台灣分會）推薦做世界遺產，落尾文建會嘛 佇仝這年宣佈樂生院是台灣第13个世界遺產潛力點。阮希望有閣-較濟人來關心這層代誌。「樂生療養院」雖然號做「病院」，煞是人權个傷痕，嘛是台灣漢生病治療史真重要个見證。保留這个歷史空間，毋-若是留予院民一个適合生存个所在，嘛 通 予台灣社會對「病患人權个議題」重閣反省敆思考。#台語行讀 專欄，本文使用教育部推薦漢字敆臺灣閩南語羅馬字拼音方案。台文通訊BONG報318期，2020年9月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
