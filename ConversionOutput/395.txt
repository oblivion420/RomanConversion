台文通訊BONG報: 台灣漫感XII： 台南个 chit-chūn 敆 éng時

Goán來到台南个街市。明治三十二年（1899年）春季，烏死病大流行，逐工幾若十人，較食力--个 閣 會超過50人。因為病毒是ùi空喙入--去，無論是有臭頭个症頭，抑是chéng頭仔縫生肉刺了後有khî 个所在，攏 hō͘即效紙1貼甲規个黏thi-thi。無論去到佗一个政府機關抑是會社，佇入口攏 會囥石炭酸2。Hiù石炭酸个聲聽--起-來siù-siù叫，見擺出入攏 著-愛 hông hiù chiah 通。我會記得éng時台南知事是磯貝靜藪，書記官是遠藤剛太郎。是講tng當時不管是誰硩做也好，若有têng-tâⁿ，另日像小松吉久君án-ne 个人物會 共我改--過-來chiah 著。

為著欲消滅病魔，ùi關帝廟共關羽个像扛出來踮市內硩遊行。一下án-ne，ká-那親像是硩做廟公--个？Hām伊嘛致著烏死病，彼一工按算欲 共送去到病院，眾信徒堅持講無chit款代誌！為著欲展現氣勢，逐家就閣-較巴結閣硬keng，就是無欲 共廟公交hông送去病院。Goán所寄跤个四春園，𪜶 个頭家娘嘛致著烏死病，彼-冬-chūn 个大阪商船會社个頭家，中橋德五郎君因為chit个緣故，關佇旅館一禮拜攏無出--來。我苦啊！Éng時烏死病是chiah-nī hō͘逐家个心肝驚惶！總--是佇我就任个大正四年彼當時，差不多規个攏斷根--啊。現此時hām烏死病个「烏」字嘛無人硩講--啊。Chit-chūn 敆 éng時，若干-焦ⁿ 欲用「加減有差」來形容，chit款話我有影講袂出喙。

Goán是欲倚晝个時到台南--个。彼隔轉工个透早就閣 欲前往嘉南大圳。有影是真兇兇狂狂个旅程。

Goán去到台南神社御遺跡所3參拜，訪問州、廳、市政府，視察高等工業學校4 敆盲啞（bêng-仔）學校5。了後閣有安排歡迎會敆講演。包含鄭成功个開山神社、孔子廟、焦-pa-nî事件个源起頭西來庵6、長老學校，chit 改 攏無通有閒工來參觀。Ùi赤崁樓開始算彼 tah，媽祖廟彼箍圍仔chêng古早就有个細細條巷仔，轉彎踅角規个共 踅一lìn，就通算講chit chōa台南旅程个安慰--啊。

Goán視察盲啞學校个時，hō͘我聯想著甘為霖醫師。伊chêng日本領台進前就拚性命佇病院、學校、傳教chia--个，奮鬥到焦ⁿ 40幾冬久。佇 彼暝个歡迎會頂有表示出我个期待，也就是ǹg望在地个主辦者，會-sái 共甘為霖老師伊chiah值得人尊敬个業蹟做一个表揚。

赤崁樓兩首（舊作品）

赤崁樓phoa̍h 7逐款樣个五色旗，
駛入台江--个 敢是Batavia 8 个船？
Ká-那有charamela 9 个聲。

Hō͘人聯想著荷蘭个濟濟。
共青色个酒，
斟踮玻璃杯10。
Ùi玻璃杯看--過个紅毛城，
hō͘西照日染甲紅phàⁿ-phàⁿ。
（後期繼續)
照原文「即效紙（そっこうし）」。Éng時佇紙个頂面抹鎮靜劑、清涼劑等，艱苦个時，捎來直接貼佇無爽快个部位个紙。
石炭酸直接共透薄了後，會-sái做消毒劑。
神社名是「北白川宮御遺跡所」，佇 1923年興建，是1895年派兵來台灣个北白川宮能久親王過身个所在。現此時个永福小西三民里聯合活動中心。
1931年創立，成功大學个前身。
1891年創立，創辦者是甘為霖。
佇台南市青年路彼 tah，余清芳用來做據點个所在。
「懸掛」。
印尼个首都Jakarta 佇荷蘭殖民時代个名稱。
葡萄牙語，原文「チャルメラ」，『嗩吶』个意思。
作者使用荷蘭製个玻璃杯「ビードロ＝vidro」，來區別一般个玻璃杯「ガラス＝glass」。
#台灣漫感 專欄，本文使用教育部推薦漢字敆臺灣閩南語羅馬字拼音方案。
台文通訊BONG報305期，2019年8月出刊。




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
下村海南（Shimomura Kainan）
（翻譯／吳柳澤）





編按：下村海南tī 1915～1921年來台灣做民政長官敆總務長官，對台灣ê基礎建設不止仔有貢獻。「台灣漫感」是伊經過十冬了後tńg來台灣（1931年，昭和六年），刊tī《臺灣日日新報》ê散文連載。請參考第294期30頁本專欄頭一篇个話頭。






Goán來到台南个街市。明治三十二年（1899年）春季，烏死病大流行，逐工幾若十人，較食力--个 閣 會超過50人。因為病毒是ùi空喙入--去，無論是有臭頭个症頭，抑是chéng頭仔縫生肉刺了後有khî 个所在，攏 hō͘即效紙1貼甲規个黏thi-thi。無論去到佗一个政府機關抑是會社，佇入口攏 會囥石炭酸2。Hiù石炭酸个聲聽--起-來siù-siù叫，見擺出入攏 著-愛 hông hiù chiah 通。我會記得éng時台南知事是磯貝靜藪，書記官是遠藤剛太郎。是講tng當時不管是誰硩做也好，若有têng-tâⁿ，另日像小松吉久君án-ne 个人物會 共我改--過-來chiah 著。



為著欲消滅病魔，ùi關帝廟共關羽个像扛出來踮市內硩遊行。一下án-ne，ká-那親像是硩做廟公--个？Hām伊嘛致著烏死病，彼一工按算欲 共送去到病院，眾信徒堅持講無chit款代誌！為著欲展現氣勢，逐家就閣-較巴結閣硬keng，就是無欲 共廟公交hông送去病院。Goán所寄跤个四春園，𪜶 个頭家娘嘛致著烏死病，彼-冬-chūn 个大阪商船會社个頭家，中橋德五郎君因為chit个緣故，關佇旅館一禮拜攏無出--來。我苦啊！Éng時烏死病是chiah-nī hō͘逐家个心肝驚惶！總--是佇我就任个大正四年彼當時，差不多規个攏斷根--啊。現此時hām烏死病个「烏」字嘛無人硩講--啊。Chit-chūn 敆 éng時，若干-焦ⁿ 欲用「加減有差」來形容，chit款話我有影講袂出喙。



Goán是欲倚晝个時到台南--个。彼隔轉工个透早就閣 欲前往嘉南大圳。有影是真兇兇狂狂个旅程。



Goán去到台南神社御遺跡所3參拜，訪問州、廳、市政府，視察高等工業學校4 敆盲啞（bêng-仔）學校5。了後閣有安排歡迎會敆講演。包含鄭成功个開山神社、孔子廟、焦-pa-nî事件个源起頭西來庵6、長老學校，chit 改 攏無通有閒工來參觀。Ùi赤崁樓開始算彼 tah，媽祖廟彼箍圍仔chêng古早就有个細細條巷仔，轉彎踅角規个共 踅一lìn，就通算講chit chōa台南旅程个安慰--啊。



Goán視察盲啞學校个時，hō͘我聯想著甘為霖醫師。伊chêng日本領台進前就拚性命佇病院、學校、傳教chia--个，奮鬥到焦ⁿ 40幾冬久。佇 彼暝个歡迎會頂有表示出我个期待，也就是ǹg望在地个主辦者，會-sái 共甘為霖老師伊chiah值得人尊敬个業蹟做一个表揚。



赤崁樓兩首（舊作品）



赤崁樓phoa̍h 7逐款樣个五色旗，

駛入台江--个 敢是Batavia 8 个船？

Ká-那有charamela 9 个聲。



Hō͘人聯想著荷蘭个濟濟。

共青色个酒， 

斟踮玻璃杯10。

Ùi玻璃杯看--過个紅毛城，

hō͘西照日染甲紅phàⁿ-phàⁿ。




（後期繼續)




照原文「即效紙（そっこうし）」。Éng時佇紙个頂面抹鎮靜劑、清涼劑等，艱苦个時，捎來直接貼佇無爽快个部位个紙。
石炭酸直接共透薄了後，會-sái做消毒劑。
神社名是「北白川宮御遺跡所」，佇 1923年興建，是1895年派兵來台灣个北白川宮能久親王過身个所在。現此時个永福小西三民里聯合活動中心。
1931年創立，成功大學个前身。
1891年創立，創辦者是甘為霖。
佇台南市青年路彼 tah，余清芳用來做據點个所在。
「懸掛」。
印尼个首都Jakarta 佇荷蘭殖民時代个名稱。
葡萄牙語，原文「チャルメラ」，『嗩吶』个意思。
作者使用荷蘭製个玻璃杯「ビードロ＝vidro」，來區別一般个玻璃杯「ガラス＝glass」。







#台灣漫感 專欄，本文使用教育部推薦漢字敆臺灣閩南語羅馬字拼音方案。

台文通訊BONG報305期，2019年8月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
