台文通訊BONG報: 白節蛇（『雨傘節』）
作者：易俊宏


過去三、四個月，介紹著棕簑猫、黃葉猫、羌仔虎……差不多攏是會掠蛇來食个動物；這個月來介紹台灣陸地頂懸上毒个蛇類：白節蛇。

台灣主要个毒蛇有五種：青竹絲、飯匙銃、山古鱉、龜殼花敆白節蛇。青竹絲是有咬人記錄中个第一名，但是毒性上懸--个是白節蛇。若予蛇咬--著，無毒个蛇是予人受傷，有毒个蛇會有兩種可能：一種是血流袂停，這種毒是「出血毒」，像講山古鱉、龜殼花就是這種；另外一種是會 予人頭眩目暗，袂講真疼，但是嚴重个時陣就會昏死，這種毒是「神經毒」，白節蛇、飯匙銃就是這款。

一般來講，生活佇陸地个毒蛇，頭型是三角--个；但是並毋是所有三角頭--个，攏是毒蛇，因為有一寡無毒--个，會趁樣毒蛇 ，予其他動物毋敢共掠。像講臭青公就敆青竹絲相-siâng，頭嘛是三角--个。但是有一寡海蛇敆白節蛇个頭，攏是圓頭--个；這種誤解，是因為經驗上來講，搪著圓頭个毒蛇機會較少。嘛有人認為是因為「出血毒」个蛇，喙齒較長、數量較濟，所以就會有「毒蛇攏是三角頭」个印象。趁這個月來介紹「白節蛇」，予逐家熟sāi 這種喙齒較短、數量較少个「神經毒」圓頭毒蛇——白節蛇。

白節蛇个身軀，就是一箍烏、一箍白个色，án-ne烏白相摻，差不多有30到50箍，特徵成明顯，自án-ne號名。嘛有人叫𪜶節仔。𪜶主要生活个所在，是佇-硩水田、溪流附近，食niáu鼠、魚仔、杜定、四跤仔。雖然𪜶 个毒性成強，但是𪜶 个個性成 pì-sù，若是發現有危險，倒--落抑是覕--起-來，是𪜶主要个反應。白節蛇主要是佇暗時遮 會出來活動，生活範圍是亞洲南部、包括越南、香港、緬甸……對𪜶來講，因為毒性強，是欲自保，主要面對个威脅，是無所在會-當生活，因為咱人類个活動，閣有用毒藥去thāu niáu鼠、魚仔，嘛 會 thāu著白節蛇。

今年年初，咱台灣个「保育類動物名單」，白節蛇由「保育類」變成「一般類」。這代表保育有成，包括羌仔、果子猫、飯匙銃、龜殼花等等，暫時無即時个危害。但是成做咱台灣个動物，互相尊重，揣著和平相處个方式，做伙佇 這塊島嶼頂懸生活，遮是咱人類展現智識敆能力所要緊--个。

#台灣動物記事 專欄，本文使用教育部推薦漢字敆臺灣閩南語羅馬字拼音方案。
台文通訊BONG報308期，2019年11月出刊。



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：易俊宏




圖片來源   https://upload.wikimedia.org/wikipedia/commons/0/01/Bungarus_multicinctus_2.jpg




過去三、四個月，介紹著棕簑猫、黃葉猫、羌仔虎……差不多攏是會掠蛇來食个動物；這個月來介紹台灣陸地頂懸上毒个蛇類：白節蛇。



  台灣主要个毒蛇有五種：青竹絲、飯匙銃、山古鱉、龜殼花敆白節蛇。青竹絲是有咬人記錄中个第一名，但是毒性上懸--个是白節蛇。若予蛇咬--著，無毒个蛇是予人受傷，有毒个蛇會有兩種可能：一種是血流袂停，這種毒是「出血毒」，像講山古鱉、龜殼花就是這種；另外一種是會 予人頭眩目暗，袂講真疼，但是嚴重个時陣就會昏死，這種毒是「神經毒」，白節蛇、飯匙銃就是這款。



  一般來講，生活佇陸地个毒蛇，頭型是三角--个；但是並毋是所有三角頭--个，攏是毒蛇，因為有一寡無毒--个，會趁樣毒蛇 ，予其他動物毋敢共掠。像講臭青公就敆青竹絲相-siâng，頭嘛是三角--个。但是有一寡海蛇敆白節蛇个頭，攏是圓頭--个；這種誤解，是因為經驗上來講，搪著圓頭个毒蛇機會較少。嘛有人認為是因為「出血毒」个蛇，喙齒較長、數量較濟，所以就會有「毒蛇攏是三角頭」个印象。趁這個月來介紹「白節蛇」，予逐家熟sāi 這種喙齒較短、數量較少个「神經毒」圓頭毒蛇——白節蛇。



  白節蛇个身軀，就是一箍烏、一箍白个色，án-ne烏白相摻，差不多有30到50箍，特徵成明顯，自án-ne號名。嘛有人叫𪜶節仔。𪜶主要生活个所在，是佇-硩水田、溪流附近，食niáu鼠、魚仔、杜定、四跤仔。雖然𪜶 个毒性成強，但是𪜶 个個性成 pì-sù，若是發現有危險，倒--落抑是覕--起-來，是𪜶主要个反應。白節蛇主要是佇暗時遮 會出來活動，生活範圍是亞洲南部、包括越南、香港、緬甸……對𪜶來講，因為毒性強，是欲自保，主要面對个威脅，是無所在會-當生活，因為咱人類个活動，閣有用毒藥去thāu niáu鼠、魚仔，嘛 會 thāu著白節蛇。



  今年年初，咱台灣个「保育類動物名單」，白節蛇由「保育類」變成「一般類」。這代表保育有成，包括羌仔、果子猫、飯匙銃、龜殼花等等，暫時無即時个危害。但是成做咱台灣个動物，互相尊重，揣著和平相處个方式，做伙佇 這塊島嶼頂懸生活，遮是咱人類展現智識敆能力所要緊--个。






#台灣動物記事 專欄，本文使用教育部推薦漢字敆臺灣閩南語羅馬字拼音方案。

台文通訊BONG報308期，2019年11月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
