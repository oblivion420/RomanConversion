台文通訊BONG報: 棕蓑猫（『食蟹獴』）
5、6--月，台灣攏 會落「黃酸雨」，嘛有人共號做「梅雨」，因為這-冬-陣是梅仔欲夠分个石鎮所落个雨。這-媽拄著落雨天，穿雨衫、攑雨傘就好，但是古早人若欲作穡，無手會-當攑雨傘、嘛無雨衫通好穿，𪜶就是穿棕蓑（tsang-sui）。這個月个專欄，咱就來介紹一種名內底帶有「棕蓑」个台灣保育類動物。

今年初，「棕蓑猫」（tsang-sui-bâ）遮由咱法律規定个第二級保育類動物變做第三級，這 敆 咱幾個月進前講--著个四目鹿、山羊仔仝款，攏是表示𪜶無即時个危險，但是猶是需要咱繼續來保育。講著「猫」（bâ），台語內底有一寡生物攏號做是「猫」：果子猫、臭羶猫、香猫、竹筒猫敆棕蓑；遮-个「猫」，有台灣遮有个特有種，嘛有亞種。

「亞種」是啥mih意思--leh？就是講生物生做遮-nī濟款，照生物學家 Darwin（『達爾文』）「進化論」个講法，是愛有地理上个分隔，予動物有機會家己湠種演化，就有可能會變做兩種無仝个生物；但是有時陣，分隔無夠久長抑是分隔無真完全，由仝一種生物變做兩種生物个過程中，就有一種過渡型態，就是「亞種」。

台灣因為是一个島嶼，特殊品種个生物真濟，咱 這个專欄介紹--个 攏是台灣个生物，攏是針對特有種敆亞種。「棕蓑猫」就是台灣个亞種：全世界來講，中國南方、印度、Nepal（『尼泊爾』）、Myanmar（『緬甸』）、東南亞，攏有𪜶 个影跡，𪜶 个全球數量，是佇-硩安全範圍內底，但是對台灣這个亞種來講，𪜶是成需要保育个動物。

台灣這幾種「猫」，是咱 个先祖看𪜶 攏 相-siāng就當做差不多个動物；由現此時動物分類來講，有成濟愛幼秀區別个所在，以後佇 這个專欄遮-閣來介紹。這-媽先來好好仔講這「棕簑猫」就好；𪜶 个華語名是『食蟹獴』，咱 遮 會-當看出一寡線索：𪜶 甲意食蟳仔，可能是蹛佇水邊，𪜶 个毛是塗色--个，敆棕蓑相-siāng。這 攏是著--个，閣再認真講--來，𪜶 是蹛佇溪流邊，是咱評估這條溪流敢有清氣个指標，𪜶 會家己挖空抑是揣石穴來生活，雖然上甲意食蟳仔，但是魚仔、田蛤仔 、蛇、鳥鼠仔、杜定、田螺、雨螺，攏 會-當做𪜶 个飯菜。棕簑猫个毛不只是塗色--个，敆其他个猫比--起-來，𪜶 个毛是閣-較長敆硬，親像穿「棕簑」仝款；棕簑猫个面--裡閣有一个特徵，就是有兩簇白毛，ká-那是掛草笠仔个時有縖帽帶。

「棕簑猫」差不多有狗仔遐大隻，𪜶 猶有其他个名，親像「芒花猫」、「膨尾猫」，是硩講𪜶 膨膨个尾溜；𪜶 閣有幾个身軀特徵，像講𪜶 欲掠魚仔蟳仔，𪜶 个跤是五肢跤tsáinn 閣有爪仔，予 𪜶 會-當掠物件閣 會-當泅水。棕簑猫是這-媽 咱台灣淺山範圍溪流生態內底，唯一食肉个動物；這是𪜶 當做指標生物个原因：若環境受汙染了後，食肉个動物成緊就受著影響，毋是hông thāu--死就是枵--死。所以若有一寡作穡人願意顧環境，做田个時陣 莫用農藥，予田螺、田蛤仔有機會生活--落-來，棕簑猫就毋免煩惱食物無夠--啊。這个概念，進前專欄嘛有講--過，像講「石虎雞卵」、「鷹仔紅豆」攏仝款，逐家若欲買農產品个時，嘛 會-當揣機會看māi，敢有環境友善个農產品通好買？



台灣動物記事專欄，本文使用教育部推薦漢字敆臺灣閩南語羅馬字拼音方案。

台文通訊BONG報303期，2019年6月出刊。



--------------------------------------------


歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
台灣動物記事專欄，本文使用教育部推薦漢字敆臺灣閩南語羅馬字拼音方案。
台文通訊BONG報303期，2019年6月出刊。

--------------------------------------------
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

作者：易俊宏  (台灣綠黨中央執行委員)





(影片:臺北市立動物園_食蟹獴_溪流調查員 Crab-eating Mongoose)





5、6--月，台灣攏 會落「黃酸雨」，嘛有人共號做「梅雨」，因為這-冬-陣是梅仔欲夠分个石鎮所落个雨。這-媽拄著落雨天，穿雨衫、攑雨傘就好，但是古早人若欲作穡，無手會-當攑雨傘、嘛無雨衫通好穿，𪜶就是穿棕蓑（tsang-sui）。這個月个專欄，咱就來介紹一種名內底帶有「棕蓑」个台灣保育類動物。



今年初，「棕蓑猫」（tsang-sui-bâ）遮由咱法律規定个第二級保育類動物變做第三級，這 敆 咱幾個月進前講--著个四目鹿、山羊仔仝款，攏是表示𪜶無即時个危險，但是猶是需要咱繼續來保育。講著「猫」（bâ），台語內底有一寡生物攏號做是「猫」：果子猫、臭羶猫、香猫、竹筒猫敆棕蓑；遮-个「猫」，有台灣遮有个特有種，嘛有亞種。



「亞種」是啥mih意思--leh？就是講生物生做遮-nī濟款，照生物學家 Darwin（『達爾文』）「進化論」个講法，是愛有地理上个分隔，予動物有機會家己湠種演化，就有可能會變做兩種無仝个生物；但是有時陣，分隔無夠久長抑是分隔無真完全，由仝一種生物變做兩種生物个過程中，就有一種過渡型態，就是「亞種」。



台灣因為是一个島嶼，特殊品種个生物真濟，咱 這个專欄介紹--个 攏是台灣个生物，攏是針對特有種敆亞種。「棕蓑猫」就是台灣个亞種：全世界來講，中國南方、印度、Nepal（『尼泊爾』）、Myanmar（『緬甸』）、東南亞，攏有𪜶 个影跡，𪜶 个全球數量，是佇-硩安全範圍內底，但是對台灣這个亞種來講，𪜶是成需要保育个動物。



台灣這幾種「猫」，是咱 个先祖看𪜶 攏 相-siāng就當做差不多个動物；由現此時動物分類來講，有成濟愛幼秀區別个所在，以後佇 這个專欄遮-閣來介紹。這-媽先來好好仔講這「棕簑猫」就好；𪜶 个華語名是『食蟹獴』，咱 遮 會-當看出一寡線索：𪜶 甲意食蟳仔，可能是蹛佇水邊，𪜶 个毛是塗色--个，敆棕蓑相-siāng。這 攏是著--个，閣再認真講--來，𪜶 是蹛佇溪流邊，是咱評估這條溪流敢有清氣个指標，𪜶 會家己挖空抑是揣石穴來生活，雖然上甲意食蟳仔，但是魚仔、田蛤仔 、蛇、鳥鼠仔、杜定、田螺、雨螺，攏 會-當做𪜶 个飯菜。棕簑猫个毛不只是塗色--个，敆其他个猫比--起-來，𪜶 个毛是閣-較長敆硬，親像穿「棕簑」仝款；棕簑猫个面--裡閣有一个特徵，就是有兩簇白毛，ká-那是掛草笠仔个時有縖帽帶。



「棕簑猫」差不多有狗仔遐大隻，𪜶 猶有其他个名，親像「芒花猫」、「膨尾猫」，是硩講𪜶 膨膨个尾溜；𪜶 閣有幾个身軀特徵，像講𪜶 欲掠魚仔蟳仔，𪜶 个跤是五肢跤tsáinn 閣有爪仔，予 𪜶 會-當掠物件閣 會-當泅水。棕簑猫是這-媽 咱台灣淺山範圍溪流生態內底，唯一食肉个動物；這是𪜶 當做指標生物个原因：若環境受汙染了後，食肉个動物成緊就受著影響，毋是hông thāu--死就是枵--死。所以若有一寡作穡人願意顧環境，做田个時陣 莫用農藥，予田螺、田蛤仔有機會生活--落-來，棕簑猫就毋免煩惱食物無夠--啊。這个概念，進前專欄嘛有講--過，像講「石虎雞卵」、「鷹仔紅豆」攏仝款，逐家若欲買農產品个時，嘛 會-當揣機會看māi，敢有環境友善个農產品通好買？



台灣動物記事專欄，本文使用教育部推薦漢字敆臺灣閩南語羅馬字拼音方案。

台文通訊BONG報303期，2019年6月出刊。



--------------------------------------------


歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
