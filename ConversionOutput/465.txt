台文通訊BONG報: 阮對台灣文字標準化个看法
#台文通訊30週年經典回顧 專欄。 台文通訊BONG報318期，2020年9月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。三十而立．台文通訊30週年徵稿啟事古早人講「三十而立」（sam-si̍p jî li̍p），意思咱人著-愛食甲 30歲，遮徛會在、讀有冊，毋知敢有影？《台文通訊BONG報》个前身是1991年7--月創刊个《台文通訊》敆 1996年10--月創刊个《台文BONG報》，落尾佇 2012年2--月合刊，也就是講，到甲明年个熱--人，就是阮 30歲个坎站--囉！創刊彼當時，眾人對台灣母語个發展有gua̋大个 ǹg望，這條台語路行過30冬，毋知阮 敢有合人意，予本土語言出頭天--啊？翻頭轉去看欲 30年前彼跤兜，台灣人知見著民主改革大變化个流擺，規kuānn 相連紲 个運動，爭取母語人權个議題也無欠席。30年來，綴政治勢面起起落落，語言政策个論戰無時停，路途就算講坎坎坷坷，語言運動个成果煞也沓沓仔粒積——2018年尾，立法院三讀通過《國家語言發展法》，到遮，所有本土語言个發展遮平等得著法律上个保障。現此時，國校敆大學、研究所攏已經有本土語言个課程，閣，《國家語言發展法》明訂，自2022開始，國高中嘛 愛有本土語言課。國家級个語言認證考試從 2010辦到今，愈來愈成熟。公視台語台佇舊年7--月開播，多元个台語節目一个一个出--來；《小王子》台語版今年3--月一下出版，即時佇冊店个排行榜擤-上頭名，包括阿却賞囡仔故事繪本系列在內个各種台語文創作那來那受注目。本土語言个復振，成做規个社會共同思考个議題。30冬个 這條路--裡，逐家手頭个 這本雜誌毋 捌斷站，對美國到台灣，對 1991年到今，共濟濟sia̋n-pái、前輩个心血抾做伙，敆 轉半沿甲子个台語運動做伴、敆各位關心母語个有志做伴。阮 30歲--啊，雖然是通世界猶 leh發行个台語文雜誌內底歷史上介久長--个，也不過是一个「文青」——台文个青年——若-tiānn。人講，少年--个 較 táng-hiánn，30冬个青春台語路阮行了按怎，阮家己歹講話，就交予讀者來回答。對 這-陣開始，阮誠懇徵求「台文通訊30週年」稿件，歡迎逐家來鬥鬧熱，或者分享你敆《台文通訊BONG報》个故事，或者提供對阮 个建議。一本台語文雜誌欲行過30冬無簡單，若無各位讀者相-伨 敆 阿-ián，阮無可能堅持到今。佇 遮，編輯部閣再一擺表示上大个感謝，期待有志个來稿。
古早人講「三十而立」（sam-si̍p jî li̍p），意思咱人著-愛食甲 30歲，遮徛會在、讀有冊，毋知敢有影？《台文通訊BONG報》个前身是1991年7--月創刊个《台文通訊》敆 1996年10--月創刊个《台文BONG報》，落尾佇 2012年2--月合刊，也就是講，到甲明年个熱--人，就是阮 30歲个坎站--囉！創刊彼當時，眾人對台灣母語个發展有gua̋大个 ǹg望，這條台語路行過30冬，毋知阮 敢有合人意，予本土語言出頭天--啊？

翻頭轉去看欲 30年前彼跤兜，台灣人知見著民主改革大變化个流擺，規kuānn 相連紲 个運動，爭取母語人權个議題也無欠席。30年來，綴政治勢面起起落落，語言政策个論戰無時停，路途就算講坎坎坷坷，語言運動个成果煞也沓沓仔粒積——2018年尾，立法院三讀通過《國家語言發展法》，到遮，所有本土語言个發展遮平等得著法律上个保障。

現此時，國校敆大學、研究所攏已經有本土語言个課程，閣，《國家語言發展法》明訂，自2022開始，國高中嘛 愛有本土語言課。國家級个語言認證考試從 2010辦到今，愈來愈成熟。公視台語台佇舊年7--月開播，多元个台語節目一个一个出--來；《小王子》台語版今年3--月一下出版，即時佇冊店个排行榜擤-上頭名，包括阿却賞囡仔故事繪本系列在內个各種台語文創作那來那受注目。本土語言个復振，成做規个社會共同思考个議題。

30冬个 這條路--裡，逐家手頭个 這本雜誌毋 捌斷站，對美國到台灣，對 1991年到今，共濟濟sia̋n-pái、前輩个心血抾做伙，敆 轉半沿甲子个台語運動做伴、敆各位關心母語个有志做伴。阮 30歲--啊，雖然是通世界猶 leh發行个台語文雜誌內底歷史上介久長--个，也不過是一个「文青」——台文个青年——若-tiānn。人講，少年--个 較 táng-hiánn，30冬个青春台語路阮行了按怎，阮家己歹講話，就交予讀者來回答。

對 這-陣開始，阮誠懇徵求「台文通訊30週年」稿件，歡迎逐家來鬥鬧熱，或者分享你敆《台文通訊BONG報》个故事，或者提供對阮 个建議。一本台語文雜誌欲行過30冬無簡單，若無各位讀者相-伨 敆 阿-ián，阮無可能堅持到今。佇 遮，編輯部閣再一擺表示上大个感謝，期待有志个來稿。
作者：《台文通訊》編輯部編按：原文佇 1991年8--月，《台文通訊》第2期，第1-2頁刊出；漢羅用字有閣調整--過，羅馬字部份保留原本使用个傳統白話字。為著欲拯救漸漸面臨滅種危機个台灣話，真濟語言學家攏同意，上介迫切个工程就是建立標準化个台灣語文。「台文標準化」个口號聽--起-來kánn-那親像是一个真遙遠个理想，但是咱若研究世界各國文字發展个歷史，咱就免遐-nī悲觀。根據大英百科全書，世界上每七个人就有一个人會-hiáu講个英文，佇美國獨立个時，英文佇英國嘛 猶未標準化。干-焦 佇倫敦个仝一个城市內底，就有四、五種方言。彼時chūn英國个讀冊人著-愛用拉丁文抑是法文寫文章hō͘英國人看。台文佇台灣个社會地位敆兩百冬前英文佇英國个社會地位真仝款。佇台灣講台灣話个智識份子，著-愛用中文寫文章hō͘台灣百姓看；台灣个作家著-愛用中文來寫台灣文學hō͘台灣人欣賞，連民進黨佇宜蘭縣編个「本土語言教材」嘛百分之95以上是用中文寫--个。相信真濟人若想著著-愛用中文來讀台灣文學，用中文來教台語，心內感覺真無奈，但是若想起現代中文嘛是佇 70年前chiah標準化，阮對台文个標準化就無絕望。佇 chia阮欲表示阮對台文標準化粗淺个看法，希望會-當引起較濟个討論。台灣文字標準化愛建立佇台文普及化个基礎上chiah有意義，也只有台文先普及化、大眾化，台文个標準化chiah有可能達成。語言敆文字攏是有社會性个 物件，所以台文普及化毋是語言學家單獨會-當完成个 空-khòe，chit件代誌需要全民个參與chiah有法度成功。佇台灣政府猶無一个台文標準化个公共政策以前，需要所有關心台語文化个前途个各界人士來關心敆參與。特別是愛有較濟教育界、文學界、大眾傳播界（親像記者、廣播電台、雜誌編輯）、電腦界等專業人士出來成立草根性个「台文研習會」个組織。台灣文字標準化个工作一定愛用台語來思考、來寫作、用台文來討論。台灣文字个標準化若是用中文來討論，台文是永遠袂-當出頭天。中台、英台、日台等翻譯人才个培養是真迫切閣重要个工作。若是有用中文寫个有關台文標準化个好論文，介好是會-當翻譯做台文了後chiah發表。無論做啥mih代誌，經驗个累積真要緊。台文標準化个工作也是仝款。咱 愛加強過去台文資料个整理敆介紹。有心台文標準化个工作者應當收集、再版過去各種个台語字典、用羅馬字、漢字、漢羅寫个報紙敆文學作品，chia-个資料對欲寫台文个人一定會有幫贊。教會公報、長榮中學、台南神學院等攏是日本政府佇台灣推行「國語」政策以前就成立个文化團體，相信𪜶應當有保存一寡台文資料，chia-个歷史資料應當愛有人共 𪜶整理--出-來。若無án-ne做，有寡文盲，𪜶不但毋知影家己是文盲，soah認為台灣話是無文字个語言。台文个標準化愛建立佇先民留hō͘--咱 个遺產，了解𪜶 个好處敆 䆀處，一步一步改良。台灣個人電腦已經真普遍，台語電腦文書處理系統會-當用來寫台文、處理台文个資料庫，是有心台文標準化个工作者袂-sái欠缺个工具。#台文通訊30週年經典回顧 專欄。 台文通訊BONG報318期，2020年9月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。三十而立．台文通訊30週年徵稿啟事古早人講「三十而立」（sam-si̍p jî li̍p），意思咱人著-愛食甲 30歲，遮徛會在、讀有冊，毋知敢有影？《台文通訊BONG報》个前身是1991年7--月創刊个《台文通訊》敆 1996年10--月創刊个《台文BONG報》，落尾佇 2012年2--月合刊，也就是講，到甲明年个熱--人，就是阮 30歲个坎站--囉！創刊彼當時，眾人對台灣母語个發展有gua̋大个 ǹg望，這條台語路行過30冬，毋知阮 敢有合人意，予本土語言出頭天--啊？翻頭轉去看欲 30年前彼跤兜，台灣人知見著民主改革大變化个流擺，規kuānn 相連紲 个運動，爭取母語人權个議題也無欠席。30年來，綴政治勢面起起落落，語言政策个論戰無時停，路途就算講坎坎坷坷，語言運動个成果煞也沓沓仔粒積——2018年尾，立法院三讀通過《國家語言發展法》，到遮，所有本土語言个發展遮平等得著法律上个保障。現此時，國校敆大學、研究所攏已經有本土語言个課程，閣，《國家語言發展法》明訂，自2022開始，國高中嘛 愛有本土語言課。國家級个語言認證考試從 2010辦到今，愈來愈成熟。公視台語台佇舊年7--月開播，多元个台語節目一个一个出--來；《小王子》台語版今年3--月一下出版，即時佇冊店个排行榜擤-上頭名，包括阿却賞囡仔故事繪本系列在內个各種台語文創作那來那受注目。本土語言个復振，成做規个社會共同思考个議題。30冬个 這條路--裡，逐家手頭个 這本雜誌毋 捌斷站，對美國到台灣，對 1991年到今，共濟濟sia̋n-pái、前輩个心血抾做伙，敆 轉半沿甲子个台語運動做伴、敆各位關心母語个有志做伴。阮 30歲--啊，雖然是通世界猶 leh發行个台語文雜誌內底歷史上介久長--个，也不過是一个「文青」——台文个青年——若-tiānn。人講，少年--个 較 táng-hiánn，30冬个青春台語路阮行了按怎，阮家己歹講話，就交予讀者來回答。對 這-陣開始，阮誠懇徵求「台文通訊30週年」稿件，歡迎逐家來鬥鬧熱，或者分享你敆《台文通訊BONG報》个故事，或者提供對阮 个建議。一本台語文雜誌欲行過30冬無簡單，若無各位讀者相-伨 敆 阿-ián，阮無可能堅持到今。佇 遮，編輯部閣再一擺表示上大个感謝，期待有志个來稿。
