台文通訊BONG報: 看著香港ê遭遇，思想起
作者：陳亮穎

註：Chit篇文章是佇 2019年9月初5寫好--个。


禮拜，知影8月31香港閣發生市民佇太子站hō͘香港警察攻擊个事件，心肝內就leh躊躇敢 愛小可仔了解chit个所在个歷史。進前我總是感覺台灣自身有chiok濟問題，所以無想欲 開 siuⁿ濟khùi力關心香港个代誌；就算會批評，極加 嘛是哺家己个舊智識、指出台灣chit爿ùi媒體到大眾leh講香港問題个時chūn、一寡無適當个心態，比論講bōe少台灣人攏 leh替香港出聲、soah對家己家鄉个處境無要無緊等等。

Chit-媽因為hō͘好奇心使行，反倒想欲認真了解當地个代誌。我共家己想欲熟sāi 个方向頭一步叫做「香港人佇階級、居住地、服從價值等層面个精差」。毋-閣講實在--个，我閣無啥把握應該ùi佗一寡資訊研究起，有冬時仔資料揣--leh揣--leh就去hō͘地名、古蹟背後个故事吸引--去--啊。

1922年4月初6，九龍城敆旺角（Mong kok）中間猶-閣 leh起大路个時chūn，tng當時猶是王子个 Edward VIII來巡查路个起造情形。原起頭香港政府將chit條路號名「英皇子道」做紀念，後--來為著避免hām 1935年開通个「英皇道」舞毋-著，所以閣改名做「太子道」。尾--仔 1982年太子道敆旺角彌敦道交界个地下車站啟用，chit个車站就hām太子道仝名，叫做「太子站」。

時間轉來到英皇道開通个隔冬拄仔開始，Edward ùi王子升做國王，siāng時伊有一位ùi美國來个女朋友Wallis Simpson。Chit名女士捌離緣一擺，嘛隨欲辦理第二擺離緣；因為英國國教無法度接受捌離緣个人，Edward身為英國國教教主，當然嘛無可能共 Wallis Simpson立做皇后。為著穩定英國政府个運作，也ǹg望hām Simpson 个婚事會成，Edward尾後選擇退位，hō͘伊小弟、當今女王Elizabeth II 个爸爸George VI繼任。算算--leh Edward hām Saint Edward's Chair（編按：英國皇位繼承人佇加冕儀式愛坐个交椅）个緣份猶-閣無到一冬。

反《逃犯條例》草案運動若準講ùi民間人權陣線發起遊行个 3月31來算，到焦ⁿ 嘛有160工--啊。「太子站是按怎號做太子站」，對一般人來講，káⁿ-那是一款免加講个舊聞，毋-閣了解當中个一寡過往了後，我就leh想：160工，表面上敆 Edward VIII坐金殿个 326工比--起-來，短短無到一半，但是事實上對遐不時就欲行去街仔路訴求，閣 愛承受香港政府不當統治、香港警察暴力个香港市民來講，chit段時日是遐-nī仔久長。

太子站个號名來源無定著佇港鐵交通个日常當中沓沓仔去hō͘人bōe記--得，毋-閣此外伊猶有一段出名个都市傳說。捌有港民佇網路討論區表示，坐港鐵个時chūn經過太子站，無偌久閣走轉來到太子站；針對chit項傳聞，遐ⁿh柴添火也好，斟酌破解也好，毋知影焦ⁿ chit座車站佇八三一攻擊事件予人个驚惶，敢 會濟過兩擺太子站个傳說？畢竟無代無誌閣一擺經過太子站、上尾嘛是會-當平安出站，猶-毋-閣 8月31 彼工，香港警察攻擊市民，彼款欲 共人拍hō͘死个歹意是真實--个、無法度閃避--个。


8月31 个暗暝，部份參加遊行个香港市民，𪜶跤步散陣到銅鑼灣，一个叫做天后个所在。四箍圍雖然有紀念Queen Victoria 个公園敆銅像，毋-閣「天后」个名hām任何一任英國女皇攏無牽連，伊是源自附近服sāi媽祖个銅鑼灣天后廟。

若欲參拜天后廟，著-愛 ùi廟門入去正廳，咱講án-ne 个建築分做「兩進」。廟門个寶崁chhu滿青藍色个琉璃瓦，chit款色毋-若氣派閣好認捌。厝脊（chhù-chit）頂面有規陣粗瓷齣頭，佇上懸中ng 捀一粒色水紅gê 个寶珠，hō͘白sih-sih 个火舌箍牢--leh，káⁿ-那日頭赤掖ⁿ-掖ⁿ；正爿、倒爿兩隻有青鱗个龍徛在在，毋-閣 毋知影𪜶 敢 會趁人看bōe著个時chūn，那戲那弄那搶，順sòa飛去Victoria港學跤-mó͘-meh 踅濟濟chōa chhit-thô……。

來到正廳，伊个厝脊嘛有相-siāng 个齣頭，bōe輸廟門个鋪排。內底服sāi--个除了主神媽祖以外，閣有leh拜觀音菩薩、財神hām包公，che 攏是經歷上無兩百年日子、幾若遍翻厝chiah有个局面。咱 干-焦確定chit間廟是當地戴--氏家族个祖先起造--个，是按怎知影伊有兩百外冬个歷史呢？廟內上古早个一口鐘，有「乾隆十二年」幾个字刻佇-leh頂koân，所以推測，無定著彼-冬-chūn 閣-較早就有起廟--啊。

講著戴--氏家族，𪜶是ùi廣東淡水來个客人。傳說éng過其中一位族人佇海港抾著聖物，共伊服sāi了後chiah沓沓仔起做咱 chit-媽看--著个大廟。彼項聖物，有人講彼是一尊金身，有人講彼是生做親像香爐个紅色石頭，閣有人規氣講彼是紅色个香爐；所以廟寺後壁倚靠个山號做「紅香爐山」，啊若當初時抾著聖物个海墘就號做「紅香爐港」，嘛有人共 che當做「香港」地名个源頭之一。

Chia-个過往抑傳說聽--來，好親像屬佇香港个 Genesis（編按：《創世記》）。現此時廟寺頭前个鹹水早就hō͘ 坉塗做Victoria Park 个用地--啊。毋-chiah 佇地圖頂，天后廟看--起-來會 較倚內地。經過兩个百年，相信天后廟會 閣-較有靈siàⁿ，保庇香港人，閣-較 䆀 个坎站嘛 會-sái同齊hāⁿ--過。


Leh寫chit篇文章个時，我上投入--个就是描述天后廟个結構敆造型。猶-毋-閣我無了解若照台語个理路，愛按怎表達一寡廟寺个詞，比論講『屋簷、博古、燕尾、斗拱、墀頭、灰塑、剪黏、匾額』。因為án-ne，我干-焦要緊家己上意愛个建築特色，chiah bōe hō͘文章規个hoe-kô-kô，嘛 閣發明一寡新个講法來形容𪜶 个形體。

彼-chūn 閣拄仔好看著公視台語台个《無事坐巴士》leh紹介北港朝天宮；學著「蜘蛛結網（ti-tu kiat-罔，『藻井』）」、「chhi虎（『螭虎』）」chia-个詞个時chūn，心內是chiok歡喜--个。毋-閣 嘛深深感覺，台灣人替廟寺結構號个名，就親像水崩山个塗仝款tng-leh失--去。Ǹg望咱 會赴共 chia-个詞記錄--起-來，hō͘台灣話个奧妙敆廟寺个 súi 攏 會-當代代湠。







#光景罔 uē 專欄，本文使用教育部推薦漢字敆傳統白話字。

台文通訊BONG報315期，2019年6月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#光景罔 uē 專欄，本文使用教育部推薦漢字敆傳統白話字。

台文通訊BONG報315期，2019年6月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#光景罔 uē 專欄，本文使用教育部推薦漢字敆傳統白話字。
台文通訊BONG報315期，2019年6月出刊。




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：陳亮穎 



註：Chit篇文章是佇 2019年9月初5寫好--个。



【太子站】



禮拜，知影8月31香港閣發生市民佇太子站hō͘香港警察攻擊个事件，心肝內就leh躊躇敢 愛小可仔了解chit个所在个歷史。進前我總是感覺台灣自身有chiok濟問題，所以無想欲 開 siuⁿ濟khùi力關心香港个代誌；就算會批評，極加 嘛是哺家己个舊智識、指出台灣chit爿ùi媒體到大眾leh講香港問題个時chūn、一寡無適當个心態，比論講bōe少台灣人攏 leh替香港出聲、soah對家己家鄉个處境無要無緊等等。



Chit-媽因為hō͘好奇心使行，反倒想欲認真了解當地个代誌。我共家己想欲熟sāi 个方向頭一步叫做「香港人佇階級、居住地、服從價值等層面个精差」。毋-閣講實在--个，我閣無啥把握應該ùi佗一寡資訊研究起，有冬時仔資料揣--leh揣--leh就去hō͘地名、古蹟背後个故事吸引--去--啊。



1922年4月初6，九龍城敆旺角（Mong kok）中間猶-閣 leh起大路个時chūn，tng當時猶是王子个 Edward VIII來巡查路个起造情形。原起頭香港政府將chit條路號名「英皇子道」做紀念，後--來為著避免hām 1935年開通个「英皇道」舞毋-著，所以閣改名做「太子道」。尾--仔 1982年太子道敆旺角彌敦道交界个地下車站啟用，chit个車站就hām太子道仝名，叫做「太子站」。



時間轉來到英皇道開通个隔冬拄仔開始，Edward ùi王子升做國王，siāng時伊有一位ùi美國來个女朋友Wallis Simpson。Chit名女士捌離緣一擺，嘛隨欲辦理第二擺離緣；因為英國國教無法度接受捌離緣个人，Edward身為英國國教教主，當然嘛無可能共 Wallis Simpson立做皇后。為著穩定英國政府个運作，也ǹg望hām Simpson 个婚事會成，Edward尾後選擇退位，hō͘伊小弟、當今女王Elizabeth II 个爸爸George VI繼任。算算--leh Edward hām Saint Edward's Chair（編按：英國皇位繼承人佇加冕儀式愛坐个交椅）个緣份猶-閣無到一冬。



反《逃犯條例》草案運動若準講ùi民間人權陣線發起遊行个 3月31來算，到焦ⁿ 嘛有160工--啊。「太子站是按怎號做太子站」，對一般人來講，káⁿ-那是一款免加講个舊聞，毋-閣了解當中个一寡過往了後，我就leh想：160工，表面上敆 Edward VIII坐金殿个 326工比--起-來，短短無到一半，但是事實上對遐不時就欲行去街仔路訴求，閣 愛承受香港政府不當統治、香港警察暴力个香港市民來講，chit段時日是遐-nī仔久長。



太子站个號名來源無定著佇港鐵交通个日常當中沓沓仔去hō͘人bōe記--得，毋-閣此外伊猶有一段出名个都市傳說。捌有港民佇網路討論區表示，坐港鐵个時chūn經過太子站，無偌久閣走轉來到太子站；針對chit項傳聞，遐ⁿh柴添火也好，斟酌破解也好，毋知影焦ⁿ chit座車站佇八三一攻擊事件予人个驚惶，敢 會濟過兩擺太子站个傳說？畢竟無代無誌閣一擺經過太子站、上尾嘛是會-當平安出站，猶-毋-閣 8月31 彼工，香港警察攻擊市民，彼款欲 共人拍hō͘死个歹意是真實--个、無法度閃避--个。



【天后】



8月31 个暗暝，部份參加遊行个香港市民，𪜶跤步散陣到銅鑼灣，一个叫做天后个所在。四箍圍雖然有紀念Queen Victoria 个公園敆銅像，毋-閣「天后」个名hām任何一任英國女皇攏無牽連，伊是源自附近服sāi媽祖个銅鑼灣天后廟。



若欲參拜天后廟，著-愛 ùi廟門入去正廳，咱講án-ne 个建築分做「兩進」。廟門个寶崁chhu滿青藍色个琉璃瓦，chit款色毋-若氣派閣好認捌。厝脊（chhù-chit）頂面有規陣粗瓷齣頭，佇上懸中ng 捀一粒色水紅gê 个寶珠，hō͘白sih-sih 个火舌箍牢--leh，káⁿ-那日頭赤掖ⁿ-掖ⁿ；正爿、倒爿兩隻有青鱗个龍徛在在，毋-閣 毋知影𪜶 敢 會趁人看bōe著个時chūn，那戲那弄那搶，順sòa飛去Victoria港學跤-mó͘-meh 踅濟濟chōa chhit-thô……。



來到正廳，伊个厝脊嘛有相-siāng 个齣頭，bōe輸廟門个鋪排。內底服sāi--个除了主神媽祖以外，閣有leh拜觀音菩薩、財神hām包公，che 攏是經歷上無兩百年日子、幾若遍翻厝chiah有个局面。咱 干-焦確定chit間廟是當地戴--氏家族个祖先起造--个，是按怎知影伊有兩百外冬个歷史呢？廟內上古早个一口鐘，有「乾隆十二年」幾个字刻佇-leh頂koân，所以推測，無定著彼-冬-chūn 閣-較早就有起廟--啊。



講著戴--氏家族，𪜶是ùi廣東淡水來个客人。傳說éng過其中一位族人佇海港抾著聖物，共伊服sāi了後chiah沓沓仔起做咱 chit-媽看--著个大廟。彼項聖物，有人講彼是一尊金身，有人講彼是生做親像香爐个紅色石頭，閣有人規氣講彼是紅色个香爐；所以廟寺後壁倚靠个山號做「紅香爐山」，啊若當初時抾著聖物个海墘就號做「紅香爐港」，嘛有人共 che當做「香港」地名个源頭之一。



Chia-个過往抑傳說聽--來，好親像屬佇香港个 Genesis（編按：《創世記》）。現此時廟寺頭前个鹹水早就hō͘ 坉塗做Victoria Park 个用地--啊。毋-chiah 佇地圖頂，天后廟看--起-來會 較倚內地。經過兩个百年，相信天后廟會 閣-較有靈siàⁿ，保庇香港人，閣-較 䆀 个坎站嘛 會-sái同齊hāⁿ--過。



【尾記】



Leh寫chit篇文章个時，我上投入--个就是描述天后廟个結構敆造型。猶-毋-閣我無了解若照台語个理路，愛按怎表達一寡廟寺个詞，比論講『屋簷、博古、燕尾、斗拱、墀頭、灰塑、剪黏、匾額』。因為án-ne，我干-焦要緊家己上意愛个建築特色，chiah bōe hō͘文章規个hoe-kô-kô，嘛 閣發明一寡新个講法來形容𪜶 个形體。



彼-chūn 閣拄仔好看著公視台語台个《無事坐巴士》leh紹介北港朝天宮；學著「蜘蛛結網（ti-tu kiat-罔，『藻井』）」、「chhi虎（『螭虎』）」chia-个詞个時chūn，心內是chiok歡喜--个。毋-閣 嘛深深感覺，台灣人替廟寺結構號个名，就親像水崩山个塗仝款tng-leh失--去。Ǹg望咱 會赴共 chia-个詞記錄--起-來，hō͘台灣話个奧妙敆廟寺个 súi 攏 會-當代代湠。







#光景罔 uē 專欄，本文使用教育部推薦漢字敆傳統白話字。

台文通訊BONG報315期，2019年6月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
