台文通訊BONG報: 共台灣社會个好物 抾倒轉--來 ——2021年台大歷史系視訊畢業典禮致詞
各位同學，老師个導生，以及線頂个家長，逐家好。

今仔日是同學个畢業典禮，你可能佇心內佇-leh想——啊，這个老師哪會 佇-leh講台語——你若聽有，就聽看māi--leh；若聽無，嘛無要緊。我想，大部份个人佇伊後--來个人生，攏 袂記得畢業典禮老師講過啥mih話；就比如線頂个家長，敢 猶-閣有人會記得結婚典禮彼當時貴賓个致詞--無？我想，真少人會記--得，逐家會記--得--个，就是一个氣氛。

畢業典禮是一个儀式，儀式上重要--个就是氣氛。講著氣氛，今年真特殊，因為疫情个關係，變成佇線頂來舉辦，足親像過去「空中」个概念，這-媽講是「視訊」。這是歷史上毋 捌發生个代誌，未來个世界會變成啥mih款，予人真擔心。舊年正--月，這个肺炎病毒猶未開始大uè大湠个進前，啥mih人會知影巴黎袂-當演歌劇呢，意大利袂-當去遊覽呢？Siáng 會知影咱今仔日會 佇空中舉辦畢業典禮呢？

這个奸巧个病毒改變世界，未來充滿無安定，世-kè 攏是危機。恁 這-媽差不多22歲，後--來个人生平均猶有60年，一甲子，一定愛真注意局勢个變化。台灣个未來hām 恁上有關係，一定愛關心。假使你佇歷史系若無學著「歷史思維」，嘛 袂赴--啊；毋-閣，上無愛 會-hiáu看世界按怎硩變化。遠--个，Tibet（『圖博』／西藏）敆 Uygur（『維吾爾』），咱就莫講。香港都明明佇邊--阿，這兩冬來𪜶 个少年人用性命演予你看——你若看無，彼 嘛無法度；若看有，一定愛想辦法保護咱台灣。最近个疫苗之亂，會-當看出台灣真危險，得-欲沉--落-去。恁 愛學會-hiáu看代誌、看世局。

對 5--月下旬到這-媽，咱看著這个社會有一陣人，「無理取鬧」，枵飽吵，那親像大人大種个紅嬰仔，華語講是『巨嬰』。其他，造謠--啦、放假消息--啦、兩面人--啦——明明偷種珠，閣蹧躂珍貴个疫苗敆贈送个國家，這我佇 遮就莫 閣講。我想欲講--个就是，這 毋是做人个基本道理。台灣過去个社會真重人情義理，最近佇 YouTube限時觀看个舞台劇《人間條件》，吳念真編劇／導演--个，真濟人看。伊有一个主題就是硩講台灣社會道義觀个消失、拍無--去——這項代誌。這 會-當講是戰後黨國教育上負面个結局，已經是離譜到毋知影欲按怎來講--伊。假使戰前出世个前輩會得對安歇个所在，醒--起-來，一定袂認得這个社會——這 敢是咱台灣？——我想𪜶 會 án-ne問。恁成長个環境真無仝，老師ǹg望恁 會-當 共台灣社會本來好个 物件，閣 抾倒轉--來，愛做一个誠實、正直、捌是非，有原則个人。

未來是恁 个，台灣社會个自由民主化，得--來真無簡單，嘛 毋是真正穩固，猶未到佛家語講个「袂退轉」个程度，隨時會拍無--去。香港是我做學生个時，足欣羨个所在，真自由，啥mih冊攏看會著，毋-閣，這-媽變成án-ne。台灣一定愛保牢自由民主，這 著-愛靠咱逐家做伙來顧。另外，就是袂-當 干-焦想欲靠別國來共 咱保護，家己个所在家己一定愛有才調來共伊保護，這 遮實在，這 遮靠會 牢。如果這是咱 个「本願」，毋-通 數想「他力本願」。「自力本願」，遮是正途。

最後，祝逐家平安健康，咱 个島嶼會-當度過疫情个 這个厄。祝福逐家。


#演講稿 專欄，本文使用教育部推薦漢字敆臺灣閩南語羅馬字拼音方案。#台文通訊BONG報 328期，2021年7月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

作者：周婉窈（作者是台灣大學歷史系教授，原文佇作者個人面冊：https://www.facebook.com/chou.wanyao/posts/10217295450693090，經過作者同意轉載，文字有小可修改。）各位同學，老師个導生，以及線頂个家長，逐家好。今仔日是同學个畢業典禮，你可能佇心內佇-leh想——啊，這个老師哪會 佇-leh講台語——你若聽有，就聽看māi--leh；若聽無，嘛無要緊。我想，大部份个人佇伊後--來个人生，攏 袂記得畢業典禮老師講過啥mih話；就比如線頂个家長，敢 猶-閣有人會記得結婚典禮彼當時貴賓个致詞--無？我想，真少人會記--得，逐家會記--得--个，就是一个氣氛。畢業典禮是一个儀式，儀式上重要--个就是氣氛。講著氣氛，今年真特殊，因為疫情个關係，變成佇線頂來舉辦，足親像過去「空中」个概念，這-媽講是「視訊」。這是歷史上毋 捌發生个代誌，未來个世界會變成啥mih款，予人真擔心。舊年正--月，這个肺炎病毒猶未開始大uè大湠个進前，啥mih人會知影巴黎袂-當演歌劇呢，意大利袂-當去遊覽呢？Siáng 會知影咱今仔日會 佇空中舉辦畢業典禮呢？這个奸巧个病毒改變世界，未來充滿無安定，世-kè 攏是危機。恁 這-媽差不多22歲，後--來个人生平均猶有60年，一甲子，一定愛真注意局勢个變化。台灣个未來hām 恁上有關係，一定愛關心。假使你佇歷史系若無學著「歷史思維」，嘛 袂赴--啊；毋-閣，上無愛 會-hiáu看世界按怎硩變化。遠--个，Tibet（『圖博』／西藏）敆 Uygur（『維吾爾』），咱就莫講。香港都明明佇邊--阿，這兩冬來𪜶 个少年人用性命演予你看——你若看無，彼 嘛無法度；若看有，一定愛想辦法保護咱台灣。最近个疫苗之亂，會-當看出台灣真危險，得-欲沉--落-去。恁 愛學會-hiáu看代誌、看世局。對 5--月下旬到這-媽，咱看著這个社會有一陣人，「無理取鬧」，枵飽吵，那親像大人大種个紅嬰仔，華語講是『巨嬰』。其他，造謠--啦、放假消息--啦、兩面人--啦——明明偷種珠，閣蹧躂珍貴个疫苗敆贈送个國家，這我佇 遮就莫 閣講。我想欲講--个就是，這 毋是做人个基本道理。台灣過去个社會真重人情義理，最近佇 YouTube限時觀看个舞台劇《人間條件》，吳念真編劇／導演--个，真濟人看。伊有一个主題就是硩講台灣社會道義觀个消失、拍無--去——這項代誌。這 會-當講是戰後黨國教育上負面个結局，已經是離譜到毋知影欲按怎來講--伊。假使戰前出世个前輩會得對安歇个所在，醒--起-來，一定袂認得這个社會——這 敢是咱台灣？——我想𪜶 會 án-ne問。恁成長个環境真無仝，老師ǹg望恁 會-當 共台灣社會本來好个 物件，閣 抾倒轉--來，愛做一个誠實、正直、捌是非，有原則个人。未來是恁 个，台灣社會个自由民主化，得--來真無簡單，嘛 毋是真正穩固，猶未到佛家語講个「袂退轉」个程度，隨時會拍無--去。香港是我做學生个時，足欣羨个所在，真自由，啥mih冊攏看會著，毋-閣，這-媽變成án-ne。台灣一定愛保牢自由民主，這 著-愛靠咱逐家做伙來顧。另外，就是袂-當 干-焦想欲靠別國來共 咱保護，家己个所在家己一定愛有才調來共伊保護，這 遮實在，這 遮靠會 牢。如果這是咱 个「本願」，毋-通 數想「他力本願」。「自力本願」，遮是正途。最後，祝逐家平安健康，咱 个島嶼會-當度過疫情个 這个厄。祝福逐家。 #演講稿 專欄，本文使用教育部推薦漢字敆臺灣閩南語羅馬字拼音方案。#台文通訊BONG報 328期，2021年7月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
