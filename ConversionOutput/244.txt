台文通訊BONG報: 台語得失啥人？


作者：高錦壹自國民政府1946年推行「國語政策」，到解嚴个 80年代尾聲，消除台灣人母語个運動連紲 40年久。講著「國語政策」，國民政府其實是延續日本人佇殖民統治時代，為著較方便共台灣人洗腦來為大日本帝國效力，遮有這款政策；毋-閣 這項政策，佇國民黨黨國機器个運轉下，閣-較有效率將台灣个語言恬恬刣了了。台語、客語敆其他十外種原住民族語照聯合國教科文組織个瀕危語言認定，大多數已經倒佇「安寧病房」內底。這-媽台語、客語以前因為使用人口較濟，「百足之蟲，死而不僵」，毋-閣 嘛算是入去「加護病房」。語言發展當然是天然--个上好，毋免特別鼓勵抑是禁止，但是問題就是過去國民黨用「國家機器」欲刣死這寡語言，𪜶用學校老師教學生「講台語」是粗俗--个、𪜶用媒體傳播共大眾講「講台語」是可笑--个、𪜶用政策限制「講台語」个人發展。這-媽台灣成無簡單脫離威權統治个時代，當然有權力要求用仝款个資源、仝款个機器來振興家己个母語，彼寡認為「學台語浪費資源」、「台語應該佇厝內學个人」，一定無了解到底是為啥物台語變做有危機个語言。毋-閣有一寡人認為「學台語」，就是Hō-ló沙文主義，這一定是無sense 个人佇-leh練痟話，台語族群敢有規定袂-sái講其他語言？台語族群敢有去恥笑其他語言？竟然會講是Hō-ló沙文主義？將台語文運動用狹細个政治眼光審視，當然按怎看按怎有問題。看著問題著 袂-sái看經濟價值niâ，疏忽語言會-sái 成做國家个文化資本，是文明个寶。若是講干-焦有經濟，煞無文化，án-ne就算是閣起100棟101 嘛無法度共文化个空冇 坉 予平。其實，我認為台語運動是一款和解，台語族群ìng過予國民黨奪走个權利，這-媽拄好是還倒轉--來个時陣，實現公平正義，遮 會-當達成族群和解；嘛是一種希望，予所有瀕危个語言一个機會，會-sái 佇生活中保存，毋是囥入博物館；閣是一種展望，台語是台灣社會介普遍使用个語言，顧守台灣文化个根底，會-sái講𪜶兩个已經成做命運共同體，台語運動正正是為著保留台灣語言內底个一塊淨土。#咱來講看māi專欄，本文使用教育部推薦漢字敆臺灣閩南語羅馬字拼音方案。台文通訊BONG報320期，2020年11月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
