台文通訊BONG報: 你敢有偏視台語文？

#台文通訊30週年經典回顧 專欄。
台文通訊BONG報323期，2021年2月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：春惠編按：原文佇 2002年1--月，《台文通訊》第95期，第13頁刊出；漢羅用字有閣調整--過，羅馬字部份保留原本使用个傳統白話字。想起《台文通訊》个工作者，hō͘我深深敬佩，有彼種熱情繼續努力拚十年到焦ⁿ。敢講𪜶 佇-硩推動台文个過程中袂遇著困難敆阻礙？最近我本身就拄著淡薄仔困難个代誌，引起我思考台文欲行个路有寡問題需要解決。《台文通訊》每期出刊个時，阮chia-个工作者攏 會想辦法分發刊物去hō͘固定个讀者，而且為著進一步个推廣，也會寄hō͘對咱台灣較熱心个人。無疑悟，有个人連sòa接幾期了後，毋知是真正毋甘阮了郵票，抑是因為收--著了後看無？雖然講𪜶真欽佩阮對台文个認真敆拍拚，也有表示支持《台文通訊》，但是閣交代免閣送。Chit款支持台文運動个方法，真正hō͘我想袂通。照講一个人若是對台灣个情形非常關心，應該是對台灣語言文化嘛是仝款疼惜。Tùi chit點，引起我想著最近胡民祥先生來為阮主講「台灣歌詩文學」，有講起當年硩想欲爭取台灣獨立自主个方法个時，有思考著除了政治方面以外，敢無其他个好辦法？真難得伊有超人个智慧，竟然會想著tùi文學方面來做。是--啦，che chiah是上根本个辦法。任何人若是對台灣真熱心敆抱希望，卻是袂記得台灣語文个重要性，彼是干-焦ⁿ愛台灣个外表，毋是愛伊个內涵，是無完全个愛，無深根基礎个愛。一般台文个初學者，攏 會拄著困難。我本身嘛是對台文八个聲調分袂清楚。但是若有決心無放棄，加用寡心神敆時間，度過chit層困難个階段，真緊就會-當應用如意。比較咱 硩學英語較簡單，因為咱 攏 會-hiáu講台語--啊。有一種初學者，無法度接受漢羅lām-lām做一伙个用法，甚至講nài 毋去揣出來彼寡漢字个原字？𪜶 nài無欲小用頭腦想看māi--leh，到目前為止，chit套至少是有人用心去研究--出-來，上大部份个人硩使用--个。咱若閣計較che、計較彼，欲等chhoân一套咱個人完全會 甲意、會-當接受--个，án-ne，恐驚咱一世人都 攏無機會學著家己个語文。日本現此時嘛是採用漢文敆日語50音lām leh用。嫌chit種語文方式个人，老實講，是因為「漢字chiah是字」chit个先見，或者是為家己貧惰去學揣理由。若無，加學寡羅馬字敢有啥mih損失呢？也有人講，台文上好是提佇手--裡就看有，毋-chiah 會-當引起人个興趣。講chit款話敢 毋是siuⁿ過無常識--leh？世間哪有免學就會-hiáu 个語文？台灣人經過濟濟外來政權个統治，一直硩使用--个是外來語言。外來个語文甘願辛苦學，家己个語文毋學就想欲 會，che 敢 毋是輕視家己个雙重標準？咱家己个語文是愛靠咱家己培養創造。咱苦心走揣--著个母語个成果，若是袂-當得著家己台灣人个重視，熱心去接受，毋-若是真無彩，而且嘛 會-sái講是台灣人文化个危機。閣有一種人認為，語言只是人敆人中間溝通个工具，用北京話敆用台語攏是仝款，方便就好。Chit種人大部份是用北京話比用台語較順，所以有chit種个講法。卻毋知家己已經失去台灣人人格个自主性。有啥物比che 閣-較悲哀？欲按怎去解決以上chit幾種人學習上个困難敆心理上个轉變，是咱《台文通訊》推廣上需要思考个問題。希望逐家做伙用智慧想出一寡好个辦法。台文工作者若是有像我，三不五時因為遇著不如意个代誌影響著心情，我想咱只有學馬偕牧師个精神，毋驚艱難，互相勉勵，繼續向前行。Án-ne傳播台語个 chit 葩火chiah 會 那來那炎，袂去hō͘ hoa--去。 #台文通訊30週年經典回顧 專欄。 台文通訊BONG報323期，2021年2月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#台文通訊30週年經典回顧 專欄。
台文通訊BONG報323期，2021年2月出刊。





郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會
◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
