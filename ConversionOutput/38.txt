台文通訊BONG報: 同性婚姻个稱呼問題
2019年5月24，台灣成做亞洲第一个同性兩人會-當結婚个國家，台灣个文明、進步、民主、人權、自由，攏是世界一-tóo--个，做一个台灣人，我感覺足驕傲--个。

毋-閣，台灣這塊土地予幾若个政權thún踏--過，咱 个歷史敆文化面臨衰微以外，語言，嘛 佇台灣現代化个過程中綴無著陣，致使有一寡新詞，毋管是新mih仔、新觀念、新現象甚至新需求，不時會面臨無法度用台語表達个困境。

佳哉，有台語意識个人愈來愈濟，逐家同齊拍拚為台語創造新詞，佇網路抑是電視媒體出現。其中一个真熱、真烘（hang）个話題，就是同性婚姻。

包含台灣在內真濟所在个婚姻文化，有閣 在 閣 實 个父權結構，稱呼嘛是完全照這个結構來發展--个，內家外家、仝姓無仝姓，牽涉血緣嘛關係財產，閣 敆性別上个查埔查某有固定个對應。今若結婚个雙人攏查埔抑是攏查某，就完全無伊法——上基本--个，新婦囝婿、焦-加 焦-乾、丈人丈姆，佇同性婚姻內底欲按怎稱呼？

當頭對面咱 干-焦叫阿爸、阿母，焦-加、焦-乾是「背稱」，就是敆別人講著這个人个時稱呼个方式，問題攏是出佇 遮。網路上有看著『女媳』、『子婿』這款華語講法，各種稱呼攏有，基本原理就是佇原稱呼个核心成份頭前加上性別標記。唸--起-來袂順，嘛感覺無合 咱台語个語感，而且理路並無行出性別框仔。

稱呼是對關係來--个，新个稱呼，嘛 著 對新个關係重思考。同性愛人之間，並無娶「--入-來」抑是嫁「--出-去」个分別——上好異性婚姻嘛無。若是女性，兩爿个爸母攏 加一个查某囝；若是男性，兩爿个爸母攏 加一个後生。既然án-ne，就應該無分焦-加／丈姆、焦-乾／丈人，攏是爸母。

這个新關係建立佇「婚姻」。就法律來講，婚姻就是一種民事契約，契約就是人敆人之間个約束。毋是干-焦 敆財產有關係个代誌爾-爾 ōo，「契」佇 咱台語內底會用佇一个足重要个所在：契爸、契母、契（查某）囝。

台灣傳統對認契爸母是真慎重，毋是講講--leh就準拄煞。通常有「kuānn水米」个儀式，象徵「有共你養飼」，嘛有人會拍金仔予契（查某）囝，甚至佇訃音頂，有食水米个義子、義女是敆後生查某囝排佇仝位階--个。

講--來，這 嘛是一種約束：約束來做親人。照這个理路，「因為婚姻關係來成做親人」，嘛是一種約束。愛人仔个爸母就親像家己个契爸契母，精差佇 這个「契」毋是別款「契」，是限定佇「因為婚姻關係產生个契」，所以會-當簡稱做「婚契」。

Án-ne代誌就簡單--啊。「加一个後生／查某囝」加上「婚契」个概念，所有同婚關係內底个背稱，攏 會-當就原本血親个叫法，佇頭前加一个「婚契」：婚契爸、婚契母、婚契囝、婚契查某囝、婚契大姊、婚契小弟......賰--个就照樣畫鞋pān。

若是gún翁、gún某，會-當照用，嘛 會-當改用「gún牽--个」。若是『配偶』，因為是法律名詞，建議猶是直接唸「phuè-ngóo」就好，共當做外語來處理，畢竟法律條文並無台語版，毋-閣 佇口語，會-當使用咱在來个用語「頭對」。

「婚契」个用法閣有一个好處。雖然會-當結婚、有法律地位，毋-閣社會上个氣氛、偏見，予真濟人毋敢、毋願予外人知，毋-閣總--是會拄--著抑是講--著，無方便「出櫥（註）」个人，只要共「婚契」个「婚」省略、賰「契」就好--啊，無欺騙、真自然。甚至佇訃音頂嘛是會-當 án-ne處理。

這个邏輯，完全是對台語出發來思考--个，若欲用佇華語，那像會拄著問題，這就留予華語人去操煩。

原來咱台語个骨髓內底，有對進步觀念个「超前部署（搜-tsiân-pōo-sú）」。
台語現代化專欄，本文使用教育部推薦漢字敆臺灣閩南語羅馬字拼音方案。
台文通訊BONG報316期，2020年7月出刊。
台文通訊BONG報316期，2020年7月出刊。
歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。


歡迎捐款贊助　李江却台語文教基金會　（捐款通抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：Liz


2019年5月24，台灣成做亞洲第一个同性兩人會-當結婚个國家，台灣个文明、進步、民主、人權、自由，攏是世界一-tóo--个，做一个台灣人，我感覺足驕傲--个。



毋-閣，台灣這塊土地予幾若个政權thún踏--過，咱 个歷史敆文化面臨衰微以外，語言，嘛 佇台灣現代化个過程中綴無著陣，致使有一寡新詞，毋管是新mih仔、新觀念、新現象甚至新需求，不時會面臨無法度用台語表達个困境。



佳哉，有台語意識个人愈來愈濟，逐家同齊拍拚為台語創造新詞，佇網路抑是電視媒體出現。其中一个真熱、真烘（hang）个話題，就是同性婚姻。



包含台灣在內真濟所在个婚姻文化，有閣 在 閣 實 个父權結構，稱呼嘛是完全照這个結構來發展--个，內家外家、仝姓無仝姓，牽涉血緣嘛關係財產，閣 敆性別上个查埔查某有固定个對應。今若結婚个雙人攏查埔抑是攏查某，就完全無伊法——上基本--个，新婦囝婿、焦-加 焦-乾、丈人丈姆，佇同性婚姻內底欲按怎稱呼？



當頭對面咱 干-焦叫阿爸、阿母，焦-加、焦-乾是「背稱」，就是敆別人講著這个人个時稱呼个方式，問題攏是出佇 遮。網路上有看著『女媳』、『子婿』這款華語講法，各種稱呼攏有，基本原理就是佇原稱呼个核心成份頭前加上性別標記。唸--起-來袂順，嘛感覺無合 咱台語个語感，而且理路並無行出性別框仔。



稱呼是對關係來--个，新个稱呼，嘛 著 對新个關係重思考。同性愛人之間，並無娶「--入-來」抑是嫁「--出-去」个分別——上好異性婚姻嘛無。若是女性，兩爿个爸母攏 加一个查某囝；若是男性，兩爿个爸母攏 加一个後生。既然án-ne，就應該無分焦-加／丈姆、焦-乾／丈人，攏是爸母。



這个新關係建立佇「婚姻」。就法律來講，婚姻就是一種民事契約，契約就是人敆人之間个約束。毋是干-焦 敆財產有關係个代誌爾-爾 ōo，「契」佇 咱台語內底會用佇一个足重要个所在：契爸、契母、契（查某）囝。



台灣傳統對認契爸母是真慎重，毋是講講--leh就準拄煞。通常有「kuānn水米」个儀式，象徵「有共你養飼」，嘛有人會拍金仔予契（查某）囝，甚至佇訃音頂，有食水米个義子、義女是敆後生查某囝排佇仝位階--个。



講--來，這 嘛是一種約束：約束來做親人。照這个理路，「因為婚姻關係來成做親人」，嘛是一種約束。愛人仔个爸母就親像家己个契爸契母，精差佇 這个「契」毋是別款「契」，是限定佇「因為婚姻關係產生个契」，所以會-當簡稱做「婚契」。



Án-ne代誌就簡單--啊。「加一个後生／查某囝」加上「婚契」个概念，所有同婚關係內底个背稱，攏 會-當就原本血親个叫法，佇頭前加一个「婚契」：婚契爸、婚契母、婚契囝、婚契查某囝、婚契大姊、婚契小弟......賰--个就照樣畫鞋pān。



若是gún翁、gún某，會-當照用，嘛 會-當改用「gún牽--个」。若是『配偶』，因為是法律名詞，建議猶是直接唸「phuè-ngóo」就好，共當做外語來處理，畢竟法律條文並無台語版，毋-閣 佇口語，會-當使用咱在來个用語「頭對」。



「婚契」个用法閣有一个好處。雖然會-當結婚、有法律地位，毋-閣社會上个氣氛、偏見，予真濟人毋敢、毋願予外人知，毋-閣總--是會拄--著抑是講--著，無方便「出櫥（註）」个人，只要共「婚契」个「婚」省略、賰「契」就好--啊，無欺騙、真自然。甚至佇訃音頂嘛是會-當 án-ne處理。



這个邏輯，完全是對台語出發來思考--个，若欲用佇華語，那像會拄著問題，這就留予華語人去操煩。



原來咱台語个骨髓內底，有對進步觀念个「超前部署（搜-tsiân-pōo-sú）」。


註：出櫥，華語講『出櫃』，是對英語coming out of the closet（coming out）來--个，用台語講就是「行出衫仔櫥」，照台語个構詞，會-當講做「出櫥」。




台語現代化專欄，本文使用教育部推薦漢字敆臺灣閩南語羅馬字拼音方案。


台文通訊BONG報316期，2020年7月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
