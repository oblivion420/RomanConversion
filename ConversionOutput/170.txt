台文通訊BONG報: 我个台語劇本書寫經驗： 敆台南人劇團个戲劇緣（上）
#看戲開講 專欄，本文使用教育部推薦漢字敆傳統白話字台文通訊BONG報321期，2020年12月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：周定邦／Chiu Tēng-枋2001年4月初，台南人劇團藝術總監許瑞芳老師chhiàⁿ我kō͘台語七字仔个文體來寫𪜶 彼冬个年度大戲：希臘悲劇《安蒂岡妮》（Antigone，An-ti-摃-nì）个歌隊（chorus）欲唱个詩歌歌詞，欲 通 hō͘我敆我學恆春民謠个師（sai）--个丁順伯--仔配恆春民謠踮戲--裡自彈自唱，chiâⁿ做歌隊个一部份來表演。經過幾若個月个排練，彼冬个 11月17阮佇府城台南个延平郡王祠首演，sòa--落閣去高雄左營个孔子廟敆台北藝術大學巡迴表演。Che是頭一改 敆台南人劇團捎ⁿ-敆表演，嘛是我chit世人頭一改做戲，chit款做戲个經驗，敆我hiàng時佇台南市个古蹟夜間藝文salon 个孤人表演嶄然仔無siâng，會-sái講是一款chiâⁿ心適个經驗，毋-閣落尾會感覺che káⁿ-那是一件目呢仔就無--去个創作，soah心肝頭有淡薄仔稀微，彼種稀微就親像心肝內有一款雖罔戲做煞--啊，毋-閣 閣 毋願煞个 ngāi-gio̍h，che pháng 1 是搬戲會迷掖-kú-káⁿ。Antigone演煞，得著真濟劇評家个呵咾，親像希臘悲劇个權威學者呂健忠就講：『既不討巧也無意取寵，唱作相輔是我所見過最精采的台灣製希臘戲劇歌舞隊，連頂著國際聲譽來台演出《美蒂亞》的日本蜷川劇場也無法望其項背。』資深个劇評人王友輝呵咾講：『台南人劇團演出的希臘悲劇《安蒂岡妮》。就整體演出效果而言，台南人的《安蒂岡妮》確實足以感動南北不同劇場背景的觀眾。以語言表達來看，延續著台南人劇團以台語演出現代戲劇的風格，《安》劇的演出成功地將希臘戲劇翻譯成台灣民眾雅俗能懂的本土語言，特別在歌隊的諸多唱唸與吟誦中，展現出台語特有的優美腔調。以音樂的處理而言，運用台灣民歌曲調的說唱演出，作為希臘悲劇中極為重要的歌隊之表現方法，兩位演唱者的詞情表達能力極強，作為全劇演出的樞紐地位不僅具有專業水準，也確實發揮了畫龍點睛的功效。』台大外文系劉毓秀教授呵咾講：『台南人劇團演出的這齣戲劇，是台灣劇團改編西方戲劇少數高度成功的例子，一方面抓住了原著的精髓，另一方面巧妙地將它融入本地文化，產生跨越時空的饒富意義的撞擊。在這方面，導演呂柏伸、團長許瑞芳、劇本中譯者陳淑芳的表現令人激賞。令人驚艷的是，劇團找來唱恆春調的國寶級老藝人朱丁順，以及跟他習藝多年的周定邦，負責唱詩隊的吟唱部分。周定邦和台南在地的另一位詩人藍淑貞填的詞，將台語的音韻貼切地融入恆春調裡，讓人在不自覺當中感受台語文字和歌謠之美，以一種不言而喻的方式將古希臘故事和台灣傳統智慧的基本準則融合為一。這樣的成功，見證台灣這幾十年間 “立足本土，放眼世界” 之努力的累積。』暨南大學外文系許玉玫教授呵咾講：『台南人的《安蒂岡妮》，文本的翻譯充分表現台語語言之美，它的演出文本更為觀眾帶來一場視覺、聽覺和感官的饗宴。戶外演出除較貼近希臘悲劇的精神之外，整個演出空間確實能表現出《安蒂岡妮》肅穆悲愴的氣氛。這齣戲的另外特色是加入現場打擊樂和大提琴的伴奏；此外，恆春民謠藝人的現場演唱，為整齣戲帶來驚豔的效果。他們或告知觀眾劇情的發展，或評判劇中人物的行為，這一安排無庸置疑的為此劇帶來豐富的本土色彩。』劇評家林國源嘛呵咾chit齣戲呵咾有著，伊講：『是我們近年來情辭並茂能當下感發人、過後令人回味無窮、繞耳經久的一齣戲』。閣有劇評呵咾chit齣希臘悲劇个演出，佇文化透lām 个表現頂kôan來講，是台灣劇場界有史以來上成功个例。台南人劇團嘛因為做chit齣戲，hō͘ 𪜶得著文建會扶植團隊第一名个好名聲。Sòa--落-來，台南人劇團佇 2002年閣安排去靜宜大學、文藻外語學院、和春技術學院、暨南大學、交通大學、清華大學、元智大學、高雄師範大學chit八間學校，做八場个 Antigone校園巡迴演出活動，共現代戲劇chhui-捒到大專院校，欲 hō͘少年人開眼界，hō͘ 𪜶看著台灣文化敆外國文化透lām了發kàⁿ--過个面腔。佇校園巡迴演出个活動，劇團考慮丁順伯愛 tòe阮世-kè走，驚伊歲頭有，袂堪--得，chiah 干-焦 chhōe我做歌隊个演唱，無邀請丁順伯做伙去。2002年11--月，台南人劇團演出《櫃人》，導演許瑞芳老師邀請我創作台語現代詩，chiâⁿ做𪜶演出个文本。仝彼冬年尾，導演呂柏伸老師邀請我加入𪜶 ùi 2001年就開始leh做个「西方經典劇作台語翻譯演出計劃」（Antigone是chit个計劃个頭齣戲），hō͘我有機會敆劇本結緣。Chhím頭呂導演選一phō William Shakespeare（『莎士比亞』）个詩劇Macbeth（華譯：《馬克白》）chhiàⁿ我翻譯，翻譯好勢愛 閣 共劇本讀hō͘ 𪜶灌音，hō͘演員照我讀--个去聽、去暗記，sòa--落愛 閣 共 𪜶 鬥訓練演員个台語聽、講个才調，雖罔無閒辛苦，毋-閣真值，因為佇 敆 𪜶做伙無閒做戲个時，我嘛學著真濟劇場个智識敆創作劇本个一寡技巧，chit款佇劇場自我訓練个經驗，影響我後--來个創作真深。Ùi Shakespeare 个 Macbeth內底選13个景，翻譯做台語个《神姊奏鳴曲——Macbeth詩篇》（華譯：《女巫奏鳴曲——馬克白詩篇》），逐家照計劃行，照約束做，2003年5月22 chit齣戲佇台北國家戲劇院首演，sòa--落閣 佇台南人劇團家己个戲工場演出，閣去雲林縣西螺鎮廣興國小、高雄市駁二藝術特區露天劇場巡迴演出。演出了後，轟動規个台灣个戲劇界，真濟人毋-siàn台語會-當 chiâⁿ做演Shakespeare chit款chiah-nī有深度个戲个語言，所以hō͘ 𪜶 chiok 著驚。咱 干-焦看報紙个標頭寫講「馬克白講台語／古典優雅高等級」、「莎士比亞講台語嘛 會通」，你就知影做一齣台語戲，效果較贏講破喙，hō͘一寡人改變台語是無水準个話chit款tài偏見个觀念，hō͘台語chiâⁿ做是𪜶心肝內一款高雅个語言，證明輔仁大學英文系劉雪珍副教授講--个：『台語音韻是比國語更為詩意的語言，台南人劇團以台語譯本加上五位演員探索全新的莎劇演出，誠屬佳作，每位演員的演出可圈可點，音樂及動作的配合，帶領觀眾進入現實與虛幻的莎翁名劇《馬克白》的世界，一流的演出水準讓觀眾看戲大呼過癮。』Macbeth演煞，拄接任台南人劇團藝術總監無偌久个導演呂柏伸老師，隨佇 2003年9--月chhiàⁿ我sòa落去翻譯祖國佇 Ireland落尾定居佇法國个 譀古（華譯：『荒誕、荒謬』）派戲劇大師Samuel Beckett三phō上重要个作品內底个 Endgame（台譯：《煞局》；華譯：《終局》），欲 通提來做𪜶 2004年个年度大戲个劇本。Chit齣戲相-siâng照原底按算个日期佇 2004年4月初1 佇台北國家戲劇院首演，sòa--落閣 佇台東劇團劇場、高雄鳳山市國父紀念館kiau配合第一屆府城戲劇節佇台南人劇團戲工場演出，攏總搬14場。演出了後敆 Antigone、Macbeth仝款，佇台灣戲劇界轟動一站，得著國內學者專家、媒體輿論敆觀眾極kôan 个呵咾，會-sái講hông呵咾甲 會 tak舌。落尾文建會閣推薦𪜶 佇 2004年11--月去巴黎台北文化中心演出，演了，嘛是轟動法國藝文界，hō͘一寡法國人想欲去學台語chit款好聽閣真有音樂性个語言，會-sái講是chhèng去到外國，嘛 hō͘外國人知影台語个 súi。了後，「台語演員、多角化經營敆對國際劇場界chia̍p-chia̍p 个接觸」 hō͘台南人劇團chiâⁿ做台灣真重要个區域性劇團。毋-閣，chit齣戲對我來講，hō͘我拍開另外一口心窗，因為伊是我頭一擺接觸--著个 譀古派戲齣。以早無chit款經驗，對chit位著著No-bé-luh文學賞个大師用象徵主義、意識流敆存在主義个跤步手路寫个作品全然是頭一改 chih接。Chit項新tiám-tiám 个自我訓練个經驗，嘛影響我後--來作品書寫个題材敆手路。編按：「pháng」是「拍算」个合音，佇 chia是凡勢个意思。（後期繼續）#看戲開講 專欄，本文使用教育部推薦漢字敆傳統白話字台文通訊BONG報321期，2020年12月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
既不討巧也無意取寵，唱作相輔是我所見過最精采的台灣製希臘戲劇歌舞隊，連頂著國際聲譽來台演出《美蒂亞》的日本蜷川劇場也無法望其項背。
