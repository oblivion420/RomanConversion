台文通訊BONG報: 台灣个查某人敢有地位？
#台語捎攏有 專欄，本文使用教育部推薦漢字敆臺灣閩南語羅馬字拼音方案。台文通訊BONG報319期，2020年10月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

主講／紀惠容   記錄／黃悅綺本文是2020/9/2 个講座摘要記錄，主講者紀惠容是國家人權委員會委員、勵馨社會福利事業基金會執行顧問。若是欲問講「敢有啥mih代誌因為性別有無仝个對待？」一定有真濟例通好討論，因為這是咱 佇生活中tiānn拄--著--个。有人佇家庭中因為性別个緣故，愛擔个責任、家事分工並無公平；求學个時陣發現無仝性別選擇科系个時，社會个期待有包含偏見；抑是性別个刻板印象，予 𪜶求職、升學个時無受著鼓勵，甚至予人看輕。有歧視性个社會制度，法律、社會規範抑是風俗，真有可能限制女性个機會。佇資源敆資產个層次，家產个分配佇以早有「大漢囝應該愛繼承，查某囝無份」个想法，這-媽 猶是有干礙。若是對放棄繼承个比率來看，女性放棄繼承確實是濟過男性。毋-閣 這幾年个觀察，性別差距有愈來愈少，平等觀念慢慢仔leh落實，tshiânn養敆繼承个義務攏 袂因為性別就無仝。聯合國開發計畫署認為性別無平等是其中一項阻礙人類發展个重要原因，所以創編「性別無平等指數」（Gender Inequality Index, GII）評量性別發展敆賦權平等，性別無平等指數主要關注--个有「生殖健康」、「賦權」、「勞動市場」這三个方向。「生殖健康」統計就會參考產婦死亡率、猶未成年个生育率；「賦權」包含國會性別比率、兩性教育程度；「勞動市場」會用勞動力參與率做指標。GII數值佇 0～1之間，愈倚近0表示愈平等，這个評量方法會-sái幫助咱理解性別敆社會發展个狀況。「勞動市場」內底，未婚女性是參與个重要力量，若是觀察女性佇「育齡階段」（15歲～49歲）婚姻、生囝、就業个變化，會-當看出其中个牽連。這-媽 佇育齡階段个婦女，因為經濟个考量，可能會 較 晏生囝抑是生了少，而且生囝了後个女性佇「婚育階段」，因為家庭照顧个分工敆期待--个無仝，tiānn-tiānn 著-愛辭頭路來娶囡仔；若欲 閣揣頭路，因為愛考慮著家庭照顧个 空-khuè，會 較 僫揣，造成女性人力資源流失。進入婚姻个女性，佇育齡階段會拄--著个議題需要政策个推動，除了經濟上，嘛應該愛推動家庭成員共同擔照顧責任个觀念，予家庭照顧有較友善个環境。雖罔 tshui-捒性別平等个 空-khuè，猶有真長个一段路愛行，毋-閣 咱 个社會ûn仔有leh進步。親像早前因為「傳宗接代」个觀念，結婚了後某著-愛疊姓，若有後代，囡仔个姓嘛是愛 綴老爸，無，會 予人講閒仔話。這-媽有法律个保障，囡仔个姓已經會-sái共同約定，社會嘛有轉變做較 會-當接受。女性角色敆地位个轉變那來那重要，因為透過無仝層次議題个調查，分析統計資料敆無仝領域性別分工个變動，予 咱對性別處境有基本个了解。性別平等若欲落實，愛逐家長期做伙拍拚，遮有法度沓沓仔改變。毋-若是查某人爾-爾，多元个性別也是，咱 愛 共性別隔離个情境解除，予 咱 閣-較倚近注重人權个社會。線頂看影片台語捎攏有 - YouTube 頻道https://reurl.cc/exDAex#台語捎攏有 專欄，本文使用教育部推薦漢字敆臺灣閩南語羅馬字拼音方案。台文通訊BONG報319期，2020年10月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
