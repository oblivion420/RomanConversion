台文通訊BONG報: 拭-thô（一）
作者：藍春瑞

學生遠足用步撚，伸跤出手踢過giàn
Gia̍t-siâu手賤直透變，搵黏thi 相招掠蟬
番薯lām蝦做伙煎，牽罟抾魚免半仙
齣頭濟甲逐工變，烏白亂舞耍 袂 𤺪

拭-thô就是講去外口耍 个代誌。

若莫用著錢，比論講囡仔伴相招出去外口耍水兼掠蝦仔、擘樹仔順紲黏蟬、挽菝仔兼pû番薯……，一寡出喙就隨有人贊聲欲 綴 咱行，會-當免做空-khuè 嘛免讀冊、寫宿題个齣頭攏算在內，佇 彼个無快活个囡仔時代，是成 sù常个代誌。啊若著-愛 khîng lân-san錢出來坐車、買涼水、食晝，親像講欲去台北个圓環頂、基隆个廟口拭-thô……，這，就「鳥鼠穿草鞋——跤較大身」--啊。

道理是，逐口灶攏 sàn 甲鬼欲掠--去，閣 毋是凊凊彩彩就有tè趁食，正經成罕得摸著銀票仔个人，欲 窒-落有錢？啊若老爸老母有通 對外口pián--二--仙-仔-錢--轉-來，講一句較歹聽--个，生食都無夠--啊，thài有通曝乾--leh？閣-較免講是提錢予囡仔去拭-thô、食燒食冷！

散赤人，講是有一頓、無兩頓，猶無聽過有人寒--死--過；毋-閣，大、細漢囡仔个衫仔褲，穿一二十冬嘛 攏 遮補--一-空、遐貼--一-塊，sù常細漢抾大漢个衫仔硩穿，買予囡仔穿个衫，見擺攏買上大領个寸尺，大細漢輪落去抾來穿……；白米飯決定甲番薯簽對半摻，有菜脯米、高麗菜乾通配就暢甲 欲死--去。啊若久久--仔 遮 hàu一遍魚魚肉肉，是年節仔遮看會著个料理，毋-閣見莢 嘛是一兩塊niâ，無通 予你食甲暢。

Án-ne 咱就知影，拭-thô是一件著-愛 開所費拚去外埠頭个大工事，是散赤人睏無飽硩陷眠个時，遮夢會著个代誌。是講，若拄著老爸老母手頭較 冗 个流擺，一年若有一改 通去，就歡喜甲規鉎人擘起來趒，到拍殕光嘛 猶睏袂 加-tsuē！

毋-閣，彼-陣 干-今有火車、客運通坐，去个所在毋是海邊、溪kinn，也毋是有山有水个庄跤，顛倒基隆、台北个風景區遮是內山人上捷到位、去拭-thô 个所在。內山人欲出門个前一暝，大人、囡仔攏歡喜甲規暝睏袂落眠。按算个車逝 猶未到个兩點鐘久進前，查某人就攢胭脂、膨粉硩妝thānn，換一軀上媠 个新衫來穿，毋 捌試--過个 懸-屐仔，嘛趁這个流擺搬出來行--一-遍，看是毋是有合跤；另外，查埔人就共娶某彼軀舊西裝giú出來抿抿予清氣，穿鞋tioh襪，拭予金sih-sih 閣 會照人个影；大大細細毋管是老--个、少年，抑是查埔、查某，攏是清氣、樸實个穿插，細膩閣好禮个心成，有成欲 上京考到 个秀才，信心飽足，用鏡照到有甲意，遮　hānn過戶橂出門，一點鐘久前就到火車頭買票，擘起lih月台頂thìng候火車。

倚年時仔个火車頭、月台頂、車廂內底，e-e-kheh-kheh 窒到滇-滇，齊是穿甲花niau-niau，揹甲大細包行李欲 轉過年个旅客。先莫講車幫少少--仔無幾个人坐會起个對號快車是毋是實-實滿員，平快敆逐站歇个普通車，決定thia̍p到親像硩 sīnn人膎，kheh 袂入--去遮吊佇車門撞-撞幌个人濟甲 會驚--人。我捌看過二九暝攢 轉去過年个人客，櫼 袂入去車廂个內底，會 譀 甲心肝掠橫徛起lih火車母个兩爿邊--阿，一爿一排差不多成十个人，駛火車个機關手攏看現現佇目睭前，嘛無出喙去擋。𪜶 遮-个人，甘願開錢踮遐搧冷風，猶 毋 捌聽講有人跋落來夯火車輪--个，毋-閣，像我這款囡仔庀 硩想--个是……，過磅空暗bîn-bong山貓，炭煙phōng-phōng-ing，是欲按怎喘氣？敢 袂一頭一面kánn-那烏鬼仔番--leh？

便有去基隆拭-thô，落火車頭就隨看著港kinn 个「大船放尿」，規个人煞 愣-愣，連家己喙瀾津--落-來嘛 猶 毋知，正經是戇 甲飼袂大个內山倯。紲--落-去个齣頭，就是步撚去「中正公園」看光景。若跤痠貧惰行，落袋仔有兩仙仔錢硩 擽，就hiàm三輪車坐到信二路个公園跤个路喙，遮沓沓仔擘起崎；沿路賣四秀个販仔，對山跤排到山頭，攏無làng縫，毋是賣食--个，就是囡仔个 拭-thô-物。想真逐項我攏有甲意，干-今無錢通買niâ。腹肚枵，就凊彩路邊个 tshi̍k仔麵罔食，定著是阿爸予--我个 硩年錢提出來用。啊若啉水就家己紮水罐，較無味niâ，免開著本，猶 較 得 tia̍p仔；囡仔人遮 tsông 遐趖，行行看看--leh，一工liam-mi就煞--去--啊。

啊若來台北个齣頭，就有較濟無仝款个所在通去行踏。像我這款囡仔人上愛--个是動物園敆兒童樂園，著-愛去台北車頭个第四月台，盤淡水線个火車，坐到圓山仔站遮 閣行--一-站-仔。出來火車頭外口，就隨影著打馬膠路兩爿全是攤販，liang-liang-khiang-khiang啥mih死人骨頭攏有硩賣。

猶 會記--得，有一年个新正年頭，gún二姊--仔，伊應該17歲niâ，hām我計共五个攏無上十歲个猴死囡仔，同齊來動物園拭-thô。12點外，到圓山仔落車，人那 硩月台行就那鼻著火車頭外口炒米粉、蚵仔煎、滷肉飯、肉丸……擤--起-來个芳味，即時喙瀾吞甲 袂得煞，大腸、小腸告到跔-跔叫，五个人徛佇路邊siòng規晡久，聽著二姊硩 nauh講：「食麵免配菜，較省錢……」

我順話尾講：「……嘛免閣等！」

五个人隨倚去一間麵擔仔欲食晝，有影是緊閣快，一人食一碗tshi̍k仔麵就欲準煞；較 會知影算數 个時陣，頭家講：「一碗15箍，攏總75……」

這聲害鈕-鈕--啊，所有个囡仔hām gún二姐--仔總愣--去，差一點仔無昏--倒niâ；自án-ne，規陣囡仔hām頭家，徛佇麵擔仔內底hue 足久、足久，hue 袂煞，干-今無先問價數 遮食麵，古意个內山人煞去予無天良个都市人搧大耳，即時頭hîn目暗，險險仔行袂出麵擔仔--去。

Tsènn到路尾，知影無彩手--啊，規陣落袋仔內个銀票仔總khîng來付麵錢，想袂到人都 硩衰--啊，欲走个 彼-冬-陣，這箍頭家tshāi 佇店口，目睭那 kàng 那 閣講：「無錢閣 欲假大pān！」害gún規陣見笑甲用tsông--个。


停跤落來路邊，眾人攏 共褲落仔个 lân-san銀角仔總撏出來算，三鬥四鬥，遮賰坐--轉-來个車錢，就無人欲 閣去動物園--啊，綴手翻頭倒轉來瑞芳。坐佇車內，逐家面tshiunn 攏 漚-駐-駐，規路鬱卒甲無人滾耍笑，心肝內干-今 硩操煩：「硩年錢開了--啊，這个新正是欲按怎過--leh？」

（後期繼續)

生活个藝術專欄，本文使用教育部推薦漢字敆臺灣閩南語羅馬字拼音方案。
台文通訊BONG報301期，2019年4月出刊。


歡迎捐款贊助　李江却台語文教基金會　（捐款通抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox
有固定的長期捐款， 讓更多的台語文相關計畫可以穩定的推行，感謝逐家。
郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：藍春瑞



學生遠足用步撚，伸跤出手踢過giàn

Gia̍t-siâu手賤直透變，搵黏thi 相招掠蟬

番薯lām蝦做伙煎，牽罟抾魚免半仙

齣頭濟甲逐工變，烏白亂舞耍 袂 𤺪




拭-thô就是講去外口耍 个代誌。




若莫用著錢，比論講囡仔伴相招出去外口耍水兼掠蝦仔、擘樹仔順紲黏蟬、挽菝仔兼pû番薯……，一寡出喙就隨有人贊聲欲 綴 咱行，會-當免做空-khuè 嘛免讀冊、寫宿題个齣頭攏算在內，佇 彼个無快活个囡仔時代，是成 sù常个代誌。啊若著-愛 khîng lân-san錢出來坐車、買涼水、食晝，親像講欲去台北个圓環頂、基隆个廟口拭-thô……，這，就「鳥鼠穿草鞋——跤較大身」--啊。



道理是，逐口灶攏 sàn 甲鬼欲掠--去，閣 毋是凊凊彩彩就有tè趁食，正經成罕得摸著銀票仔个人，欲 窒-落有錢？啊若老爸老母有通 對外口pián--二--仙-仔-錢--轉-來，講一句較歹聽--个，生食都無夠--啊，thài有通曝乾--leh？閣-較免講是提錢予囡仔去拭-thô、食燒食冷！



散赤人，講是有一頓、無兩頓，猶無聽過有人寒--死--過；毋-閣，大、細漢囡仔个衫仔褲，穿一二十冬嘛 攏 遮補--一-空、遐貼--一-塊，sù常細漢抾大漢个衫仔硩穿，買予囡仔穿个衫，見擺攏買上大領个寸尺，大細漢輪落去抾來穿……；白米飯決定甲番薯簽對半摻，有菜脯米、高麗菜乾通配就暢甲 欲死--去。啊若久久--仔 遮 hàu一遍魚魚肉肉，是年節仔遮看會著个料理，毋-閣見莢 嘛是一兩塊niâ，無通 予你食甲暢。



Án-ne 咱就知影，拭-thô是一件著-愛 開所費拚去外埠頭个大工事，是散赤人睏無飽硩陷眠个時，遮夢會著个代誌。是講，若拄著老爸老母手頭較 冗 个流擺，一年若有一改 通去，就歡喜甲規鉎人擘起來趒，到拍殕光嘛 猶睏袂 加-tsuē！



毋-閣，彼-陣 干-今有火車、客運通坐，去个所在毋是海邊、溪kinn，也毋是有山有水个庄跤，顛倒基隆、台北个風景區遮是內山人上捷到位、去拭-thô 个所在。內山人欲出門个前一暝，大人、囡仔攏歡喜甲規暝睏袂落眠。按算个車逝 猶未到个兩點鐘久進前，查某人就攢胭脂、膨粉硩妝thānn，換一軀上媠 个新衫來穿，毋 捌試--過个 懸-屐仔，嘛趁這个流擺搬出來行--一-遍，看是毋是有合跤；另外，查埔人就共娶某彼軀舊西裝giú出來抿抿予清氣，穿鞋tioh襪，拭予金sih-sih 閣 會照人个影；大大細細毋管是老--个、少年，抑是查埔、查某，攏是清氣、樸實个穿插，細膩閣好禮个心成，有成欲 上京考到 个秀才，信心飽足，用鏡照到有甲意，遮　hānn過戶橂出門，一點鐘久前就到火車頭買票，擘起lih月台頂thìng候火車。



倚年時仔个火車頭、月台頂、車廂內底，e-e-kheh-kheh 窒到滇-滇，齊是穿甲花niau-niau，揹甲大細包行李欲 轉過年个旅客。先莫講車幫少少--仔無幾个人坐會起个對號快車是毋是實-實滿員，平快敆逐站歇个普通車，決定thia̍p到親像硩 sīnn人膎，kheh 袂入--去遮吊佇車門撞-撞幌个人濟甲 會驚--人。我捌看過二九暝攢 轉去過年个人客，櫼 袂入去車廂个內底，會 譀 甲心肝掠橫徛起lih火車母个兩爿邊--阿，一爿一排差不多成十个人，駛火車个機關手攏看現現佇目睭前，嘛無出喙去擋。𪜶 遮-个人，甘願開錢踮遐搧冷風，猶 毋 捌聽講有人跋落來夯火車輪--个，毋-閣，像我這款囡仔庀 硩想--个是……，過磅空暗bîn-bong山貓，炭煙phōng-phōng-ing，是欲按怎喘氣？敢 袂一頭一面kánn-那烏鬼仔番--leh？



便有去基隆拭-thô，落火車頭就隨看著港kinn 个「大船放尿」，規个人煞 愣-愣，連家己喙瀾津--落-來嘛 猶 毋知，正經是戇 甲飼袂大个內山倯。紲--落-去个齣頭，就是步撚去「中正公園」看光景。若跤痠貧惰行，落袋仔有兩仙仔錢硩 擽，就hiàm三輪車坐到信二路个公園跤个路喙，遮沓沓仔擘起崎；沿路賣四秀个販仔，對山跤排到山頭，攏無làng縫，毋是賣食--个，就是囡仔个 拭-thô-物。想真逐項我攏有甲意，干-今無錢通買niâ。腹肚枵，就凊彩路邊个 tshi̍k仔麵罔食，定著是阿爸予--我个 硩年錢提出來用。啊若啉水就家己紮水罐，較無味niâ，免開著本，猶 較 得 tia̍p仔；囡仔人遮 tsông 遐趖，行行看看--leh，一工liam-mi就煞--去--啊。



啊若來台北个齣頭，就有較濟無仝款个所在通去行踏。像我這款囡仔人上愛--个是動物園敆兒童樂園，著-愛去台北車頭个第四月台，盤淡水線个火車，坐到圓山仔站遮 閣行--一-站-仔。出來火車頭外口，就隨影著打馬膠路兩爿全是攤販，liang-liang-khiang-khiang啥mih死人骨頭攏有硩賣。



猶 會記--得，有一年个新正年頭，gún二姊--仔，伊應該17歲niâ，hām我計共五个攏無上十歲个猴死囡仔，同齊來動物園拭-thô。12點外，到圓山仔落車，人那 硩月台行就那鼻著火車頭外口炒米粉、蚵仔煎、滷肉飯、肉丸……擤--起-來个芳味，即時喙瀾吞甲 袂得煞，大腸、小腸告到跔-跔叫，五个人徛佇路邊siòng規晡久，聽著二姊硩 nauh講：「食麵免配菜，較省錢……」



我順話尾講：「……嘛免閣等！」



五个人隨倚去一間麵擔仔欲食晝，有影是緊閣快，一人食一碗tshi̍k仔麵就欲準煞；較 會知影算數 个時陣，頭家講：「一碗15箍，攏總75……」



這聲害鈕-鈕--啊，所有个囡仔hām gún二姐--仔總愣--去，差一點仔無昏--倒niâ；自án-ne，規陣囡仔hām頭家，徛佇麵擔仔內底hue 足久、足久，hue 袂煞，干-今無先問價數 遮食麵，古意个內山人煞去予無天良个都市人搧大耳，即時頭hîn目暗，險險仔行袂出麵擔仔--去。



Tsènn到路尾，知影無彩手--啊，規陣落袋仔內个銀票仔總khîng來付麵錢，想袂到人都 硩衰--啊，欲走个 彼-冬-陣，這箍頭家tshāi 佇店口，目睭那 kàng 那 閣講：「無錢閣 欲假大pān！」害gún規陣見笑甲用tsông--个。





停跤落來路邊，眾人攏 共褲落仔个 lân-san銀角仔總撏出來算，三鬥四鬥，遮賰坐--轉-來个車錢，就無人欲 閣去動物園--啊，綴手翻頭倒轉來瑞芳。坐佇車內，逐家面tshiunn 攏 漚-駐-駐，規路鬱卒甲無人滾耍笑，心肝內干-今 硩操煩：「硩年錢開了--啊，這个新正是欲按怎過--leh？」



（後期繼續)



生活个藝術專欄，本文使用教育部推薦漢字敆臺灣閩南語羅馬字拼音方案。


台文通訊BONG報301期，2019年4月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox



有固定的長期捐款， 讓更多的台語文相關計畫可以穩定的推行，感謝逐家。



郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會





李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
