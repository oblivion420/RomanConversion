台文通訊BONG報: 肉粽角甲大風車
作者：楊振裕

松柏港這个所在，阿成頭一擺行跤到。

台中市大甲區个松柏漁港，舊名叫做「船頭埔」。以前媒體捌報導講 : 漁港北爿駁岸附近个海域水質好，海湧較穩定，是台灣中部出名个衝湧勝地；駁岸邊有一大phiàn平thánn 个海沙坪，適合大人娶囡仔去遐 耍水、拭-thô。阿成tiānn-tiānn想欲去遐看māi，不而過可能是因緣無夠成熟个關係，煞一直攏無機會親身去行踏。

4月18禮拜日彼工，志工大隊長「柳--哥」招幾个好朋友，做陣駛兩台車去苗栗三義擘火炎山。Pn̄g柳--哥个福氣，總算達成久長以來猶未完成个美夢。柳--哥駛第一台車兼做嚮導，中晝回程个時離開國道一號，斡 對苑裡過--去，換欲行西濱快速道路（台61線）落南。因為時間猶 冗-冗--ā，規氣來一个「山海一日遊」，就順路踅去松柏漁港行行看看--leh。

頭起先看著路邊有一間海產店，hiánn目个 跤̋ng-páng大大塊，店外轎車甲重型機車停甲 tshah-tshah-tshah，生理有夠好。漁港內歇幾若十隻漁船仔，海風有夠透，搧甲帽仔kiōng-欲戴buē 牢。海湧攑懸，一湧一湧溢--過-來，拍上駁岸邊个肉粽角，若徛傷倚岸邊，無細膩衫仔褲定著會去予水花噴澹--去。天氣涼涼--ā，阿成𪜶眾人真歡喜，佇 遐遊賞、開講甲 翕相。規大排懸-挵-挵 个大風車tshāi 佇岸邊，風葉仔ia̍t無停，替美麗个海岸線增添buē少迷人个風采。

落車了後，柳哥娶逐家順南爿个駁岸邊慢慢仔行。吹海風、欣賞漁港个景緻。好朋友做陣，沿路那行那開講，心情齊放鬆。

𪜶並無去北爿个海沙坪，只是徛踮駁岸邊，看成百公尺懸 个風車親像白色个巨人，伸出三肢長長長个手，一直ia̍t無停；又閣看著闊罔-罔 个台灣海峽，海湧一波一波衝--過-來，大大力拍ǹg疊佇駁岸邊，疊甲真站-gâm 个肉粽角……。

同行个素玲小姐頭攑懸-懸，金金siòng大大隻个風車，看甲無呢目。過一睏仔，遮開喙共逐家講：「對桃園、苗栗一直到彰化、雲林一帶个沿海，是台灣發展風力發電上好个風場。大風車日夜轉-踅，會-當提供咱台灣清氣無汙染个 “綠電”，實在有夠讚！」

繡惠姊聽了有淡薄仔異議，就應講：「風力發電雖然真好，毋-閣 毋管架設佇沿岸抑是離岸，風車个 轉-踅 攏 會產生噪音，干擾鳥隻个遷徙甲生湠，影響環境甲生態。」

素玲小姐聽了想--一-時-仔，應講：「世間个代誌真少有彼號十全十美--个！無論用啥mih方法發電，攏無可能無缺點！逐家攏真清楚，核能發電个危險性，世界各國全部承受buē起，廢核已經是咱台灣民意共同个心聲，既然án-ne，清氣無汙染个綠電就是上好个選擇！風力發電雖然會產生噪音，毋-閣比較--起-來，猶-閣算是風險較少--个！」

聽𪜶 án-ne對答，拄退休个黃老師忍buē 牢，嘛接落去講：「是啊！每年10--月到隔轉年3--月，是咱台灣東北季風上強个季節，彼是天公伯送予台灣上珍貴个禮物！咱若會-當充分利用東北季風來做風力發電，到炎熱个夏季，閣利用充足个日頭光來做太陽能發電，án-ne好好仔鬥搭、調度，就免驚閣欠電--啊！」

看素玲小姐𪜶一人一句佇 遐答喙鼓，講甲 kiōng-欲大聲--起-來，柳哥緊踏擋仔，接落去講：「喂！咱是來拭-thô--个，莫講甲 遐嚴肅--啦！」

逐家聽了攏起愛笑，緊做伙應講：「阮是leh討論，無leh 相諍！」講了繼續hi-hi-huā-huā，佇漁港邊--阿排舖-sù 翕相，留落美麗个影像。趁海湧拍上駁岸，一大phiàn白色个水幕溢懸-懸 个時，逐家聽柳--哥个口令跳懸--起-來，佇 彼个瞬間，「lìn-gòo咬一喙」个手機仔已經共眾人可愛个形影翕--落-來--啊。阿成驚帽仔予風吹走--去，正手一直搝-牢-牢。

繡惠姊共彩色个圍巾提佇手--裡，翕相个時予強風吹甲變做一面iānn-iānn飛个旗仔。目睭看ǹg海岸邊个肉粽角，佇社區教插花个繡惠姊不知不覺又閣開喙nauh講：「Hainnh！海岸線本來媠-媠，人類實在有夠無知，擲一寡紅毛塗khōng 个肉粽角，䆀糊糊，一屑仔美感都無，共天然个環境破壞了了！」

聽繡惠姊án-ne講，素玲小姐閣有意見--啊，就細細聲應講：「人彼肉粽角是法國人頭先使用--个，全世界多數國家嘛 攏有採用，佇地質較 lám、較 會 予海湧tshiâng歹--去个海岸囥一寡肉粽角，雖然無美觀，毋-閣 嘛是目前不得已个做法。」

阿成恬恬仔聽，攏無插喙。

伊感覺繡惠姊甲素玲小姐講了攏有理，只是用無仝个角度leh看代誌爾-爾。環境保護甲經濟發展攏真重要，若會-當兼顧是上介好。柳--哥好意娶好朋友來松柏漁港lau-lau 踅-踅--leh，看著肉粽角甲大風車，無意中煞引起逐家關心，話題嘛講對 遐去。

逐家罔 phò-tāu，時間真緊來到下晡點半。

欲離開松柏漁港--啊，一陣聲勢驚--人个海風甲強湧拍--過-來，阿成頭殼內干-焦想講：海岸邊若無囥一寡堅固个肉粽角，海湧暝甲日無停一直leh tshiâng，駁岸做閣-較好，嘛 會 予海水tshiâng 甲崩崩--去！

經濟一直發展，欠缺美感个肉粽角，敢是無法度閃避个罪惡？暝甲日製造噪音个大風車，冬時遮有改善个良方？


李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：楊振裕松柏港這个所在，阿成頭一擺行跤到。台中市大甲區个松柏漁港，舊名叫做「船頭埔」。以前媒體捌報導講 : 漁港北爿駁岸附近个海域水質好，海湧較穩定，是台灣中部出名个衝湧勝地；駁岸邊有一大phiàn平thánn 个海沙坪，適合大人娶囡仔去遐 耍水、拭-thô。阿成tiānn-tiānn想欲去遐看māi，不而過可能是因緣無夠成熟个關係，煞一直攏無機會親身去行踏。4月18禮拜日彼工，志工大隊長「柳--哥」招幾个好朋友，做陣駛兩台車去苗栗三義擘火炎山。Pn̄g柳--哥个福氣，總算達成久長以來猶未完成个美夢。柳--哥駛第一台車兼做嚮導，中晝回程个時離開國道一號，斡 對苑裡過--去，換欲行西濱快速道路（台61線）落南。因為時間猶 冗-冗--ā，規氣來一个「山海一日遊」，就順路踅去松柏漁港行行看看--leh。頭起先看著路邊有一間海產店，hiánn目个 跤̋ng-páng大大塊，店外轎車甲重型機車停甲 tshah-tshah-tshah，生理有夠好。漁港內歇幾若十隻漁船仔，海風有夠透，搧甲帽仔kiōng-欲戴buē 牢。海湧攑懸，一湧一湧溢--過-來，拍上駁岸邊个肉粽角，若徛傷倚岸邊，無細膩衫仔褲定著會去予水花噴澹--去。天氣涼涼--ā，阿成𪜶眾人真歡喜，佇 遐遊賞、開講甲 翕相。規大排懸-挵-挵 个大風車tshāi 佇岸邊，風葉仔ia̍t無停，替美麗个海岸線增添buē少迷人个風采。落車了後，柳哥娶逐家順南爿个駁岸邊慢慢仔行。吹海風、欣賞漁港个景緻。好朋友做陣，沿路那行那開講，心情齊放鬆。𪜶並無去北爿个海沙坪，只是徛踮駁岸邊，看成百公尺懸 个風車親像白色个巨人，伸出三肢長長長个手，一直ia̍t無停；又閣看著闊罔-罔 个台灣海峽，海湧一波一波衝--過-來，大大力拍ǹg疊佇駁岸邊，疊甲真站-gâm 个肉粽角……。同行个素玲小姐頭攑懸-懸，金金siòng大大隻个風車，看甲無呢目。過一睏仔，遮開喙共逐家講：「對桃園、苗栗一直到彰化、雲林一帶个沿海，是台灣發展風力發電上好个風場。大風車日夜轉-踅，會-當提供咱台灣清氣無汙染个 “綠電”，實在有夠讚！」繡惠姊聽了有淡薄仔異議，就應講：「風力發電雖然真好，毋-閣 毋管架設佇沿岸抑是離岸，風車个 轉-踅 攏 會產生噪音，干擾鳥隻个遷徙甲生湠，影響環境甲生態。」素玲小姐聽了想--一-時-仔，應講：「世間个代誌真少有彼號十全十美--个！無論用啥mih方法發電，攏無可能無缺點！逐家攏真清楚，核能發電个危險性，世界各國全部承受buē起，廢核已經是咱台灣民意共同个心聲，既然án-ne，清氣無汙染个綠電就是上好个選擇！風力發電雖然會產生噪音，毋-閣比較--起-來，猶-閣算是風險較少--个！」聽𪜶 án-ne對答，拄退休个黃老師忍buē 牢，嘛接落去講：「是啊！每年10--月到隔轉年3--月，是咱台灣東北季風上強个季節，彼是天公伯送予台灣上珍貴个禮物！咱若會-當充分利用東北季風來做風力發電，到炎熱个夏季，閣利用充足个日頭光來做太陽能發電，án-ne好好仔鬥搭、調度，就免驚閣欠電--啊！」看素玲小姐𪜶一人一句佇 遐答喙鼓，講甲 kiōng-欲大聲--起-來，柳哥緊踏擋仔，接落去講：「喂！咱是來拭-thô--个，莫講甲 遐嚴肅--啦！」逐家聽了攏起愛笑，緊做伙應講：「阮是leh討論，無leh 相諍！」講了繼續hi-hi-huā-huā，佇漁港邊--阿排舖-sù 翕相，留落美麗个影像。趁海湧拍上駁岸，一大phiàn白色个水幕溢懸-懸 个時，逐家聽柳--哥个口令跳懸--起-來，佇 彼个瞬間，「lìn-gòo咬一喙」个手機仔已經共眾人可愛个形影翕--落-來--啊。阿成驚帽仔予風吹走--去，正手一直搝-牢-牢。繡惠姊共彩色个圍巾提佇手--裡，翕相个時予強風吹甲變做一面iānn-iānn飛个旗仔。目睭看ǹg海岸邊个肉粽角，佇社區教插花个繡惠姊不知不覺又閣開喙nauh講：「Hainnh！海岸線本來媠-媠，人類實在有夠無知，擲一寡紅毛塗khōng 个肉粽角，䆀糊糊，一屑仔美感都無，共天然个環境破壞了了！」聽繡惠姊án-ne講，素玲小姐閣有意見--啊，就細細聲應講：「人彼肉粽角是法國人頭先使用--个，全世界多數國家嘛 攏有採用，佇地質較 lám、較 會 予海湧tshiâng歹--去个海岸囥一寡肉粽角，雖然無美觀，毋-閣 嘛是目前不得已个做法。」阿成恬恬仔聽，攏無插喙。伊感覺繡惠姊甲素玲小姐講了攏有理，只是用無仝个角度leh看代誌爾-爾。環境保護甲經濟發展攏真重要，若會-當兼顧是上介好。柳--哥好意娶好朋友來松柏漁港lau-lau 踅-踅--leh，看著肉粽角甲大風車，無意中煞引起逐家關心，話題嘛講對 遐去。逐家罔 phò-tāu，時間真緊來到下晡點半。欲離開松柏漁港--啊，一陣聲勢驚--人个海風甲強湧拍--過-來，阿成頭殼內干-焦想講：海岸邊若無囥一寡堅固个肉粽角，海湧暝甲日無停一直leh tshiâng，駁岸做閣-較好，嘛 會 予海水tshiâng 甲崩崩--去！經濟一直發展，欠缺美感个肉粽角，敢是無法度閃避个罪惡？暝甲日製造噪音个大風車，冬時遮有改善个良方？#咱來講看māi 專欄，本文使用教育部推薦漢字敆臺灣閩南語羅馬字拼音方案。台文通訊BONG報329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
