台文通訊BONG報: 《悲慘世界》台語版序（節錄）
#讀冊開講 專欄，本文使用教育部推薦漢字敆臺灣閩南語羅馬字拼音方案。
台文通訊BONG報312期，2020年3月出刊。



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：林彥廷





發心做這个空-khuè，先講咱 个想法敆目的：

一、翻譯《悲慘世界》台語版，予台語文學綴 會著時代，嘛 加減thap寡翻譯名著个空，予台語文學有較 實腹个內涵。

二、翻譯《悲慘世界》台語版个內容，無透lām華語，嘛無用台華語對照，培養用台語思考、翻譯、改寫个人才。

三、透過《悲慘世界》台語版，予閱讀者、學生囡仔个台語閱讀敆寫作能力，會-當同齊提升。

四、透過《悲慘世界》台語版敆世界名著tsih接，提升台語文學佇冊店（敆網路頂）个地位，展現台語族群个特殊敆多元性。

五、透過《悲慘世界》編寫个應用，成做後擺欲翻譯其他世界名著，親像《老人敆海》、《小王子》、《安徒生童話》、《蕭拉方思》（Sherlock Holmes）探案集……等等个經驗。

《悲慘世界》台語版是一款創作，嘛是一門藝術。因為翻譯个時陣，毋-若 愛翻出作者原本个意思，愛 閣思考欲按怎用台語个語法、詞彙、氣口，呈現文本精彩个內容。佇台語猶未有介濟人慣勢讀、寫進前，借翻譯世界名著，嘛提供寫作多樣化个空間，自然有伊傳承、推捒 个意義。


是按怎欲揀《悲慘世界》

冊海茫茫，gún選法國大文豪雨果（Victor Marie Hugo）先生个名著《悲慘世界》（Les Misérables）做「世界名著」翻譯系列个頭集。確實，冊名敆內容攏 leh描寫這个足「悲慘」个世界，雨果先生寫甲貼底欲表達啥物？

胡珍藍个母性，予伊一直到過身進前，攏 leh為伊上愛个查某囝tsông錢、揣出路。鍾萬良救辜細萄出--來；伊出庭自首，閣救無辜个商馬稻一命；落尾共伊上毋甘、上疼痛 个辜細萄，交予伊對下水道救--出-來个馬休思，成全兩个少年家上純真个愛情。這是啥mih款个責任感抑是贖罪个精神？就算規工掠鍾萬良金金siòng、揣證據欲 共掠轉去關个刑警謝迷，伊嘛堅持法律，落尾甚至放鍾萬良走，煞無才調放過伊家己。

話講倒轉--來，是按怎欲揀《悲慘世界》？因為咱若斟酌共讀，雨果先生其實是leh 共 咱暗示：「干-焦 佇上烏暗个時代，遮有法度反射出上媠、上善良、上正pān、上高貴个人性。」


Gún 个處理方式敆態度

本冊个用字敆標音，是遵照教育部辭典个推薦用字、台羅拼音。因為逐家攏是頭擺翻譯名著，今仔開始較 捎無tsáng，先拜託楊允言教授做諮詢教授，共整體个方向掠予 牢。

《悲慘世界》原版是用法文寫--个，gún特別倩專精法語个莊士弘老師做gún 个顧問，提供專有名詞（人名、地號名等等）个翻譯參考。

上重要个翻譯內容，gún翻譯額分配了，定稿進前翻譯老師會互相參詳、校稿；落尾閣 倩王崇憲主任、郭福州老師總校訂，mî-瀾做這層事工。

另外，gún 嘛無惜重資，倩專業个插畫敆冊本設計師－－吳偉樺老師敆伊个團隊，佇文本內底插畫、設計封面封底、內拗。因為有質感个設計，遮 會 予人讀--起-來感覺那來那趣味、有水準、有氣質。

終其尾，愛感謝：公視台語台主播吳國禎先生、《台文通訊BONG報》總編輯兼李江却台語文教基金會執行長陳豐惠小姐、一等一个台語文作家鄭順聰先生專工寫序文相-伨，予 這本冊閣-較光彩。


話尾

《悲慘世界》自1862年初版到今，毋-若已經改編做戲劇、電影、歌舞劇、甚至是尪仔冊，閣 予世界各國翻譯做二十外種語言發行，這-媽，咱 个台語，嘛有翻譯本--啊！

總講--一-句，以上是這本冊个 暝-暝角角敆處理方式、態度，總--是有成濟無齊勻个所在，遮請各位前輩補正。

冊个紹介



<<悲慘世界>>

原文作者：Victor Marie Hugo

插畫：施媚芸、徐志安

封面或插圖設計者：吳偉樺

譯者：吳雅如、林彥廷、卓麗梅、陳怡寧、張燕玲、蔡幸紋、鍾逸莉、簡貞宜、簡惠珠


出版社：林彥廷

發行者：開朗雜誌事業有限公司

社址：709台南市安南區府安路七段10巷18號

電話：06-2585148

ISBN：9789574372089

頁數：240 頁

定價：NT$250

出版日期：2019/12/01



#讀冊開講 專欄，本文使用教育部推薦漢字敆臺灣閩南語羅馬字拼音方案。

台文通訊BONG報312期，2020年3月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox




郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
