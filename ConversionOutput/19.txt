台文通訊BONG報: 獨台會案主角記持中个幾項仔代誌
作者：夏途島

舊年2月16去聽《國際橋牌社的時代》講座，上重要、上重要--个是「獨台會案」主角之一——廖偉程本人有來，我就是專工來聽伊講。

全部个人嘛是伊講--个上有參考價值。

伊講，當初會有獨台會案，是因為伊leh研究台灣史，研究个時讀《台灣人四百年史》，一層足困擾个代誌，就是伊內底無標明參考資料个來源，這對學術研究來講是足麻煩。結果伊个朋友建議伊直接去揣阿-jí-sáng（史明）。就án-ne伊tsua̋nn去到池袋（伊-khé-bu-khú-囉）拜訪。

阿-jí-sáng 予伊入去伊个書房去共冊名攏抄--落-來，án-ne伊以後會-sái標出資料來源。因為，伊彼時佇 遐不免會 敆 阿-jí-sáng káng，結果調查局个人認定伊就是leh受阿-jí-sáng訓練，準備轉來台灣做工作。

廖--个講彼真正干-焦開講，而且因為阿-jí-sáng離開台灣傷久，無清楚台灣實際情形，用馬克思理論直接去解sueh台灣經濟發展，有一寡敆台灣現狀脫節。廖--个認為台灣彼時中小企業資本無大，無法度直接用馬克思理論去解sueh。毋-閣，伊真尊重阿-jí-sáng，所以就一个講、一个聽án-ne。

有一日，伊半暝起來便所，無意中發現阿-jí-sáng半暝2點閣 leh書房內底讀冊、寫冊。伊个心tsua̋nn 幌動--起-來，問家己，到底是啥mih 物件予一个70幾歲个老人會-sái 遮認真、到這个歲閣一直leh拍拚。因為是做食--个，阿-jí-sáng逐工攏 愛 足早起--來。彼時伊身體就無介好，無想著到落尾活到100 捅歲。

廖--个感覺這款精神無定是獨台會案對伊一生上大个影響；毋-閣，論真講--起-來，這 毋是獨台會案本身个影響。伊講，其實，真正來掠--伊个 彼工，足平靜，無像電視劇搬--个 遐粗魯。就一工早起5點外，有人來揤伊宿舍電鈴，伊人閣頭昏昏、腦鈍鈍，就hông請去調查局。調查局探員對伊算禮貌，閣一直強調𪜶 毋是「警總」，攏有讀大學，袂用強--个。

伊講，彼時个調查局長一直感覺心頭放袂開，幾若十年了後寫冊，閣提起這件代誌，強調這是伊辦過證據上充份个叛亂案，結果竟然無判刑！因為傳說調查局閣 欲辦第二波，足濟學術界、社運界个人攏衝出來聲援，驚家己嘛 會 hông掠--去。

廖--个 个某叫做王時思，是彼時廖偉程後援會會長，就是名喙王時齊个阿姊。伊講，事件拄發生个頭十年，伊tiānn-tiānn 愛去演講，講有關獨台會案个代誌；人問伊這个案對伊人生个影響，伊tiānn-tiānn 毋知欲講啥，就會講這个案予伊趁著一个某。

歷史事件个主角受著歷史事件影響个程度，有時仔竟然比事件對規个社會影響个程度閣-較細。這算是規个演講中上奧秘个一个主題、一个謎。

編按：這場講座是「《國際橋牌社的時代》劇中人現身系列」之一，與談者有廖偉程、《國際橋牌社的時代》作者張鐵志、吳崑玉、石芳瑜，相關訊息請看：https://www.facebook.com/events/2605767126320409/?active_tab=about

李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：夏途島舊年2月16去聽《國際橋牌社的時代》講座，上重要、上重要--个是「獨台會案」主角之一——廖偉程本人有來，我就是專工來聽伊講。全部个人嘛是伊講--个上有參考價值。伊講，當初會有獨台會案，是因為伊leh研究台灣史，研究个時讀《台灣人四百年史》，一層足困擾个代誌，就是伊內底無標明參考資料个來源，這對學術研究來講是足麻煩。結果伊个朋友建議伊直接去揣阿-jí-sáng（史明）。就án-ne伊tsua̋nn去到池袋（伊-khé-bu-khú-囉）拜訪。阿-jí-sáng 予伊入去伊个書房去共冊名攏抄--落-來，án-ne伊以後會-sái標出資料來源。因為，伊彼時佇 遐不免會 敆 阿-jí-sáng káng，結果調查局个人認定伊就是leh受阿-jí-sáng訓練，準備轉來台灣做工作。廖--个講彼真正干-焦開講，而且因為阿-jí-sáng離開台灣傷久，無清楚台灣實際情形，用馬克思理論直接去解sueh台灣經濟發展，有一寡敆台灣現狀脫節。廖--个認為台灣彼時中小企業資本無大，無法度直接用馬克思理論去解sueh。毋-閣，伊真尊重阿-jí-sáng，所以就一个講、一个聽án-ne。有一日，伊半暝起來便所，無意中發現阿-jí-sáng半暝2點閣 leh書房內底讀冊、寫冊。伊个心tsua̋nn 幌動--起-來，問家己，到底是啥mih 物件予一个70幾歲个老人會-sái 遮認真、到這个歲閣一直leh拍拚。因為是做食--个，阿-jí-sáng逐工攏 愛 足早起--來。彼時伊身體就無介好，無想著到落尾活到100 捅歲。廖--个感覺這款精神無定是獨台會案對伊一生上大个影響；毋-閣，論真講--起-來，這 毋是獨台會案本身个影響。伊講，其實，真正來掠--伊个 彼工，足平靜，無像電視劇搬--个 遐粗魯。就一工早起5點外，有人來揤伊宿舍電鈴，伊人閣頭昏昏、腦鈍鈍，就hông請去調查局。調查局探員對伊算禮貌，閣一直強調𪜶 毋是「警總」，攏有讀大學，袂用強--个。伊講，彼時个調查局長一直感覺心頭放袂開，幾若十年了後寫冊，閣提起這件代誌，強調這是伊辦過證據上充份个叛亂案，結果竟然無判刑！因為傳說調查局閣 欲辦第二波，足濟學術界、社運界个人攏衝出來聲援，驚家己嘛 會 hông掠--去。廖--个 个某叫做王時思，是彼時廖偉程後援會會長，就是名喙王時齊个阿姊。伊講，事件拄發生个頭十年，伊tiānn-tiānn 愛去演講，講有關獨台會案个代誌；人問伊這个案對伊人生个影響，伊tiānn-tiānn 毋知欲講啥，就會講這个案予伊趁著一个某。歷史事件个主角受著歷史事件影響个程度，有時仔竟然比事件對規个社會影響个程度閣-較細。這算是規个演講中上奧秘个一个主題、一个謎。編按：這場講座是「《國際橋牌社的時代》劇中人現身系列」之一，與談者有廖偉程、《國際橋牌社的時代》作者張鐵志、吳崑玉、石芳瑜，相關訊息請看：https://www.facebook.com/events/2605767126320409/?active_tab=about#咱來講看māi 專欄，本文使用教育部推薦漢字敆臺灣閩南語羅馬字拼音方案。台文通訊BONG報329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
