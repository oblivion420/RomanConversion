台文通訊BONG報: 追想四二四事件 敆 gún 兜（『我們家』） 个 故事 (第 1 葩)
我有1個快樂个 gín-仔 時代，雖然gún 老爸是1個庄跤 出世、ham-bān趁錢个 工程師。伊全心為桃園縣敆 新竹市个 建設拍 拚，無時間敆 我thit-thô，毋-閣 伊 「為公忘私」个 精神hō͘我chiok 敬佩，伊 个 精神加加減減有傳佇-leh gún 這kóa gín-仔 个 血管內。
Gún 兜 會hō͘人選做新竹市个 模範家庭，是因為gún 老爸 有1個賢慧、𠢕 變奇術个 bó͘——我1997年佇台北耕莘病院見最後1 面个 老母。伊 是林占梅个 後代，hō͘人公認个新竹西門林公館美人。第二次世界大戰結束，老爸 hông 派去桃園縣个 建設課工作，拍 輸走贏个 國民黨政府幾若個月薪水發bōe出--來，公務員家庭个 生活非常困苦。無錢通 買布做衫hō͘ gún 這5個tng-leh 大个 gín-仔 穿，ma--ma就共 加-kī 敆 pa--pa 个 衫拆--起-來，改做gún 个 衫仔 褲。Pa--pa 个 薪水無夠通 飼飽5個gín-仔，ma--ma就chhōa gún 佇日本宿舍牆圍內个 空地仔 種菜。沃肥个 柴桶真重，若無1個會得tè-leh 食苦个 小助手──干-焦ⁿ 8歲个 大kiáⁿ，我个阿兄（文雄）──nì-chiàng，ma-ma 嘛無可能會得共肥桶仔 敆 其他需要个 加-si ùi 新竹庄跤提來桃園。Nì-chiàng 敆 ma-ma用心辛苦經營个 菜園是我敆 下跤 3個小弟小妹心目中上súi、上好食个「花」園仔，雖然nì-chiàng 彼-媽 干-焦 加我2 歲，毋-閣，gún 兜 大人敆 gín-仔 个 分界線畫佇 伊 敆 我个 中間，有伊 擔--leh，我chiah 會得繼續享受gín-仔 生活个 幸福。
伊 教gún án-chóaⁿ去過接觸大自然个 生活。伊 chhōa gún tùi 新竹市內沿縱貫大路向北行去頭前溪，教gún án-chóaⁿ釣魚仔、掠蝦仔，chah 轉去hō͘ 身體lám 个 ma-ma補。伊 chhōa gún 去庄跤 用加-kī 做个 鳥phia̍k-仔 phia̍k鳥仔，tòa 溪仔 邊烘鳥仔 pa 食，bōe 輸硩 過年。熱天日頭大，伊驚我曝破病，tiāⁿ-tiāⁿ削樹枝抑 是大葉仔 做世界上好耍 个 傘hō͘我遮日。讀師大个 時，我乖乖佇學校內讀冊，兼做家教趁所費，毋敢也無經濟能力敆 同學出去thit-thô，阿兄三不五時就來招我用免開錢个 方式去郊遊。有1個禮拜日，伊 佇政大宿舍煮燒糜，用滾水罐tóe--leh，chhōa 我去陽明山水chhiâng （『瀑布』）頭前坐佇細個亭仔 下跤 啉 燒糜，聽雨聲敆 水聲，欣賞四周圍敆 沿路hō͘水chhiâng 噴--出-來个 水hām 雨水沃 到青lèng-lèng、紅kì-kì 个 花草。
其實，我這個戇 小妹若毋是好運有這個tùi tāi-chì 𠢕 觀察、分析清楚个好阿兄、真可能就無今仔日个 我。新竹女中初中部畢業个 時，照公務員家庭个 經濟能力來講，干-焦ⁿ有可能去讀師範學校，毋-閣 ma-ma嘴齒根咬--leh，照我个 希望，hō͘我繼續讀高中部。我也認真讀冊爭取獎學金，通 減chió 爸母个 負擔。高3 个 時，開始思考畢業後个 出路。學校當局是共 我算做一定會考牢 台大个 學生，鼓勵我第一志願填台大。我心內知影照厝--呢 个 經濟狀況看--起-來，著-愛 去食頭路鬥 趁錢，無通 去讀台灣大學外文系，tiāⁿ-tiāⁿ 佇 2個極端中間硩 chhia-pôaⁿ，心理soah 變無平衡，開始反抗，認為ma-ma對我較 䆀，家事攏 boeh 叫我做，認定加-kī 毋是ma-ma親生个 cha-bó͘-kiáⁿ。想愈chē，soah 愈鑽愈深，甚至想欲 離家出走。加-chài 有1日，nì-chiàng tùi 政大轉--來，發見我寫个 日記，敆 我談真久，真有耐性分析hō͘我聽，我chiah hiông-hiông tùi 1 個惡夢清醒--起-來。伊 共 我鬥 chhē出 1 條路來，填師範大學英語系，會得讀英文閣 毋免用錢。
師大英語中心讀4年畢業後，轉去渡過6年快樂學生生活个 母校新竹女中實習，負責高一學生个 英語教學。以前疼--我个 老師變做同事；校長、教務主任攏 信任--我，hō͘我空間去自由發揮我个 教學方法；學生ká-那 我个 大hàn 小妹。每日早早去上班，boeh 暗仔 chiah 離開學校；逐月日个 薪水攏 原封提轉去厝交hō͘ ma-ma。有需要个 時chiah 共 ma-ma領零用金。總講--1-句，過--个 猶-閣 毋是真正進入社會个 生活。幾若個家境好--个、親近 个 同學攏 硩 申請出國。雖然我知影恨貪污个 老爸經濟上是絕對無可能hō͘我出國去留學，厝--呢 需要我个 薪水來補貼，毋-閣 我猶-閣 是擋 bōe 牢 tòe 𪜶去申請耍--个（欲 證明我無比𪜶 較 差？）。結果soah hō͘我請著Pittsburgh 大學社會研究所个 獎學金。申請著獎學金，規 家人攏 替我歡喜。續--落-來soah 是心內bōe 講--leh 个 大衝突：我敢 chiâⁿ實boeh 放棄這個機會？我敢 chiâⁿ實會用得共厝--呢 个 人放--leh做我出國--去？去Pittsburgh 个 旅費boeh tùi toh位去提？
加-chài 有阿兄通 討論。台灣chiah-ni̍h細，伊 鼓勵我把握這個好機會出去看外面个 世界，hō͘眼光開闊，無一定愛提著學位chiah 轉--來。我共 pa-pa、ma-ma講我上chē出去3 年就會轉來好好仔 養孝--𪜶。無想到1去28年bōe得轉--來，閣 hō͘ 𪜶 食遐-ni̍h chōe 苦。阿兄驚這個單純閣 hâm-bān 敆 人爭 个 小妹出國去會食虧，逐遍tùi 台北轉來新竹攏 了真chē時間敆 我「開講」，教我佇外國加-kī 1 人愛 án-chóaⁿ對待--人、án-chóaⁿ處理tāi-chì。我記上牢 个 2 句話是：「毋-通 驚去問--人，毋知著-愛 問」敆 「出外靠朋友，愛 好好仔 交朋友」。
佇 Pittsburgh 大學領个 助教獎學金，我儉儉仔 用，1 學期後就共借來買飛機票个 債還清，第2學期儉--落-來个 錢拄 好有夠買阿兄來Pittsburgh 大學个 飛機票。伊 來到tè，我chiah 知影我出國了後彼年厝--呢 發生1層驚天動地个 大tāi-chì。厝--呢 个 人驚我煩惱，一直無hō͘ 我知影。原來，pa-pa幾若年來用全力去救活个 新竹市自來水廠个 財政tùi 赤字變烏字了後，有1 kóa 人目孔赤，欲 搶廠長職位。𪜶 買收pa-pa 彼 個官派个 祕書來陷害--伊。我所敬愛个 pa-pa，一生為公拍 拚个 模範公務員，soah也會hō͘人掠去關！
阿兄世-kè 去走chông，pa-pa 佇阿兄出國1禮拜以後chiah hông 放--出-來。Pa-pa決定毋 閣 轉去彼 個廠長職位，離開奉獻一生个 公職。
雖然申請著Pittsburgh大學社會研究所个 獎學金，阿兄並無chiok想boeh出國，這項tāi-chì hō͘ 伊 決定出國去讀冊，chiū獎學金儉--落-來，兼做工趁美金，chiū錢寄轉台北幫助pa-pa、ma-ma 敆 小弟小妹。真加-chài，阿兄做這個決定。伊 到Pittsburgh 大學2 禮拜了後，伊 个 好朋友謝聰敏先生敆 魏廷朝先生hō͘國民黨掠去關。
若準共這個家庭看做1 間隨時愛 面對經濟危機个 工廠，pa-pa是干-焦ⁿ想著生產優等產品个 廠長，ma-ma是逐項攏 愛 想个 總管，阿兄就是總管个 軍師敆 chhōa 頭示範个 總工頭。厝內个 空-齧，伊 chhōa 頭，無分焦-褒͘、cha-bó͘，干-焦 看大細，5 個兄弟姊妹分工做家事。阿兄tùi 真細漢就知影ma-ma 个 苦痛，翁婿tiāⁿ-tiāⁿ為公出差，無佇厝--呢，gín-仔 直直生，生了後無通 調養身體，對健康真損。阿兄自細漢就是ma-ma bōe得無个 助手。
Gún 這家並bōe 干-焦ⁿ因為某1個人是所謂个「外省人」就用另外1個眼光去看--伊。我chiâⁿ親个 3姨就嫁hō͘「外省人」。我上接近敆 尊敬个 老師有1半是「外省人」，接近个 同學嘛 仝 款。阿兄嘛 捌 1 kóa 我个 同學敆 老師。伊 敆 佇新竹女中1 位chiok 受學生愛戴个「外省」地理老師──陳偉老師真熟，50年代蔣政權起痟，用匪諜个 名義掠大批人去關彼 chūn，陳偉老師嘛 hông 掠--去。Gún 這大陣同學毋相信陳老師是pháiⁿ人，傷心、岫 氣閣 驚hiâⁿ，雖然關心，毋-閣 毋敢去看老師娘。阿兄例外，伊無像chiâⁿ chōe人驚受拖累--著，tiāⁿ-tiāⁿ去看老師娘。
阿兄無注重物質享受，有錢一定先去買書。書讀chōe，面闊閣 深，有技巧，嘛真「加-pô」，愛 chiū 加-kī 个 技巧敆 人分享。尤其是伊 自修英語彼 套方法，幫助bōe chió為欲 出國考TOEFL 个 人。我這個小妹加加減減嘛有受著伊 个 影響。1991 年底我用瑞典(Sweden)翁婿做保鏢，順利佇中正機場成功入關了後，開始每年轉去思念28年个母國。當然，一定去大書店踅-踅--leh， 也一定去台大邊--仔 个 「台灣个 店」買幾本仔 有關台灣个 書。96年知影阿兄返台成功，公開出面，bōe等--leh，趕緊請假轉--去。遐-ni̍h chōe年無見面，1 chūn 興奮過去了後，伊 敆 我閣 親像出國以前，歇 熱坐佇亭仔 跤 開講 仝 款，坐佇塗跤講--起-來：
我講chiah-ni̍h chōe年來，佇瑞典學校教書，受政府聘請做母語教師，tiāⁿ-tiāⁿ安排機會向學校請假去Stockholms大學修語言學，無想到阿兄毋-若知影語言大師 Chomsky 个 語言理論，猶-閣介紹大師所寫个 社會、政治、哲學方面个 書hō͘--我。講著婦女運動，伊 紹介我猶-閣 毋知影个「女書店」。伊 關心環保，已經去看過台灣pùn-sò 污染上介 嚴重个 地區。Gún 嘛談著弱勢團體（像工人）、族群（像原住民）敆 對𪜶 个 關心。
個半月以後，我閣 再離開台灣轉來瑞典。佇飛機頂，加-kī 1 個人chiah 有時間去整理這段團圓个 過程所得--著个 印象。我真歡喜阿兄猶-閣 是我會記--得个 彼 個 Nì-chiàng。Gún 雖然分開遐-ni̍h久，毋-閣 並無因為án-拈 行2 條無siāng方向个 路。我嘛發見，雖然chiah-ni̍h chōe年來个 經驗hō͘我真chōe機會去學習bōe chió tāi-chì，毋-閣 敆 伊比--起-來，猶-閣 是差1 大chat。伊 三不五時猶-閣 是著-愛 親像古早án-拈 停落來共我牽--1-下。我嘛知影伊 猶-閣 有耐性敆 愛心來繼續án-拈 做。想到chia，目chiu 前浮出1 個畫面：
後記：1997年4--月，民視電視台新聞部蔡先生為boeh 做〈四二四刺蔣案〉節目，寄採訪重點hō͘--我，委託美國1間電視台派攝影記者來瑞典採訪。我根據採訪重點事先準備回答个 材料。我決定boeh 用台語講。因為台文猶 毋-捌 寫--過，就用我讀語言學學--來个 代表語音通用个 記號，chiū我boeh 講个 話記--落-來。
幾若遍，有同鄉關心、好意欲 替我寫傳，我攏 因為感覺毋是時chūn，無去進行這項tāi-chì，同時，加-kī 嘛 bōe得確定是án-chóaⁿ nah會毋是時chūn。一直到接觸著台語文chiah 知影，我下意識中一直硩 chhē 1 個適合个 寫作工具──我个 母語。
Chit-媽雖然已經自學，學讀敆寫漢羅合用个 台語文，毋-閣 猶 未出師，一定有真chōe所在落-kau 抑 是毋-著。真感謝阿惠姐替我修補。
說明：本文2001.04.15刊佇《台文BONG報》雜誌第55期，台灣人寫真專欄；彼時个《台文BONG報》羅馬字採用傳統白話字。

作者：黃晴美



追想 hō͘人了解這世人

    án-chóaⁿ行--過-來

追想 hō͘親情、友情敆

    人道情个 溫暖

    閣 1 pái ù燒 心肝

追想 幫助人看較 清楚

    續--落-來个路欲 án-chóaⁿ行



我敆阿兄文雄



我有1個快樂个 gín-仔 時代，雖然gún 老爸是1個庄跤 出世、ham-bān趁錢个 工程師。伊全心為桃園縣敆 新竹市个 建設拍 拚，無時間敆 我thit-thô，毋-閣 伊 「為公忘私」个 精神hō͘我chiok 敬佩，伊 个 精神加加減減有傳佇-leh gún 這kóa gín-仔 个 血管內。



Gún 兜 會hō͘人選做新竹市个 模範家庭，是因為gún 老爸 有1個賢慧、𠢕 變奇術个 bó͘——我1997年佇台北耕莘病院見最後1 面个 老母。伊 是林占梅个 後代，hō͘人公認个新竹西門林公館美人。第二次世界大戰結束，老爸 hông 派去桃園縣个 建設課工作，拍 輸走贏个 國民黨政府幾若個月薪水發bōe出--來，公務員家庭个 生活非常困苦。無錢通 買布做衫hō͘ gún 這5個tng-leh 大个 gín-仔 穿，ma--ma就共 加-kī 敆 pa--pa 个 衫拆--起-來，改做gún 个 衫仔 褲。Pa--pa 个 薪水無夠通 飼飽5個gín-仔，ma--ma就chhōa gún 佇日本宿舍牆圍內个 空地仔 種菜。沃肥个 柴桶真重，若無1個會得tè-leh 食苦个 小助手──干-焦ⁿ 8歲个 大kiáⁿ，我个阿兄（文雄）──nì-chiàng，ma-ma 嘛無可能會得共肥桶仔 敆 其他需要个 加-si ùi 新竹庄跤提來桃園。Nì-chiàng 敆 ma-ma用心辛苦經營个 菜園是我敆 下跤 3個小弟小妹心目中上súi、上好食个「花」園仔，雖然nì-chiàng 彼-媽 干-焦 加我2 歲，毋-閣，gún 兜 大人敆 gín-仔 个 分界線畫佇 伊 敆 我个 中間，有伊 擔--leh，我chiah 會得繼續享受gín-仔 生活个 幸福。





















伊 教gún án-chóaⁿ去過接觸大自然个 生活。伊 chhōa gún tùi 新竹市內沿縱貫大路向北行去頭前溪，教gún án-chóaⁿ釣魚仔、掠蝦仔，chah 轉去hō͘ 身體lám 个 ma-ma補。伊 chhōa gún 去庄跤 用加-kī 做个 鳥phia̍k-仔 phia̍k鳥仔，tòa 溪仔 邊烘鳥仔 pa 食，bōe 輸硩 過年。熱天日頭大，伊驚我曝破病，tiāⁿ-tiāⁿ削樹枝抑 是大葉仔 做世界上好耍 个 傘hō͘我遮日。讀師大个 時，我乖乖佇學校內讀冊，兼做家教趁所費，毋敢也無經濟能力敆 同學出去thit-thô，阿兄三不五時就來招我用免開錢个 方式去郊遊。有1個禮拜日，伊 佇政大宿舍煮燒糜，用滾水罐tóe--leh，chhōa 我去陽明山水chhiâng （『瀑布』）頭前坐佇細個亭仔 下跤 啉 燒糜，聽雨聲敆 水聲，欣賞四周圍敆 沿路hō͘水chhiâng 噴--出-來个 水hām 雨水沃 到青lèng-lèng、紅kì-kì 个 花草。



其實，我這個戇 小妹若毋是好運有這個tùi tāi-chì 𠢕 觀察、分析清楚个好阿兄、真可能就無今仔日个 我。新竹女中初中部畢業个 時，照公務員家庭个 經濟能力來講，干-焦ⁿ有可能去讀師範學校，毋-閣 ma-ma嘴齒根咬--leh，照我个 希望，hō͘我繼續讀高中部。我也認真讀冊爭取獎學金，通 減chió 爸母个 負擔。高3 个 時，開始思考畢業後个 出路。學校當局是共 我算做一定會考牢 台大个 學生，鼓勵我第一志願填台大。我心內知影照厝--呢 个 經濟狀況看--起-來，著-愛 去食頭路鬥 趁錢，無通 去讀台灣大學外文系，tiāⁿ-tiāⁿ 佇 2個極端中間硩 chhia-pôaⁿ，心理soah 變無平衡，開始反抗，認為ma-ma對我較 䆀，家事攏 boeh 叫我做，認定加-kī 毋是ma-ma親生个 cha-bó͘-kiáⁿ。想愈chē，soah 愈鑽愈深，甚至想欲 離家出走。加-chài 有1日，nì-chiàng tùi 政大轉--來，發見我寫个 日記，敆 我談真久，真有耐性分析hō͘我聽，我chiah hiông-hiông tùi 1 個惡夢清醒--起-來。伊 共 我鬥 chhē出 1 條路來，填師範大學英語系，會得讀英文閣 毋免用錢。



師大英語中心讀4年畢業後，轉去渡過6年快樂學生生活个 母校新竹女中實習，負責高一學生个 英語教學。以前疼--我个 老師變做同事；校長、教務主任攏 信任--我，hō͘我空間去自由發揮我个 教學方法；學生ká-那 我个 大hàn 小妹。每日早早去上班，boeh 暗仔 chiah 離開學校；逐月日个 薪水攏 原封提轉去厝交hō͘ ma-ma。有需要个 時chiah 共 ma-ma領零用金。總講--1-句，過--个 猶-閣 毋是真正進入社會个 生活。幾若個家境好--个、親近 个 同學攏 硩 申請出國。雖然我知影恨貪污个 老爸經濟上是絕對無可能hō͘我出國去留學，厝--呢 需要我个 薪水來補貼，毋-閣 我猶-閣 是擋 bōe 牢 tòe 𪜶去申請耍--个（欲 證明我無比𪜶 較 差？）。結果soah hō͘我請著Pittsburgh 大學社會研究所个 獎學金。申請著獎學金，規 家人攏 替我歡喜。續--落-來soah 是心內bōe 講--leh 个 大衝突：我敢 chiâⁿ實boeh 放棄這個機會？我敢 chiâⁿ實會用得共厝--呢 个 人放--leh做我出國--去？去Pittsburgh 个 旅費boeh tùi toh位去提？



加-chài 有阿兄通 討論。台灣chiah-ni̍h細，伊 鼓勵我把握這個好機會出去看外面个 世界，hō͘眼光開闊，無一定愛提著學位chiah 轉--來。我共 pa-pa、ma-ma講我上chē出去3 年就會轉來好好仔 養孝--𪜶。無想到1去28年bōe得轉--來，閣 hō͘ 𪜶 食遐-ni̍h chōe 苦。阿兄驚這個單純閣 hâm-bān 敆 人爭 个 小妹出國去會食虧，逐遍tùi 台北轉來新竹攏 了真chē時間敆 我「開講」，教我佇外國加-kī 1 人愛 án-chóaⁿ對待--人、án-chóaⁿ處理tāi-chì。我記上牢 个 2 句話是：「毋-通 驚去問--人，毋知著-愛 問」敆 「出外靠朋友，愛 好好仔 交朋友」。



佇 Pittsburgh 大學領个 助教獎學金，我儉儉仔 用，1 學期後就共借來買飛機票个 債還清，第2學期儉--落-來个 錢拄 好有夠買阿兄來Pittsburgh 大學个 飛機票。伊 來到tè，我chiah 知影我出國了後彼年厝--呢 發生1層驚天動地个 大tāi-chì。厝--呢 个 人驚我煩惱，一直無hō͘ 我知影。原來，pa-pa幾若年來用全力去救活个 新竹市自來水廠个 財政tùi 赤字變烏字了後，有1 kóa 人目孔赤，欲 搶廠長職位。𪜶 買收pa-pa 彼 個官派个 祕書來陷害--伊。我所敬愛个 pa-pa，一生為公拍 拚个 模範公務員，soah也會hō͘人掠去關！



阿兄世-kè 去走chông，pa-pa 佇阿兄出國1禮拜以後chiah hông 放--出-來。Pa-pa決定毋 閣 轉去彼 個廠長職位，離開奉獻一生个 公職。



雖然申請著Pittsburgh大學社會研究所个 獎學金，阿兄並無chiok想boeh出國，這項tāi-chì hō͘ 伊 決定出國去讀冊，chiū獎學金儉--落-來，兼做工趁美金，chiū錢寄轉台北幫助pa-pa、ma-ma 敆 小弟小妹。真加-chài，阿兄做這個決定。伊 到Pittsburgh 大學2 禮拜了後，伊 个 好朋友謝聰敏先生敆 魏廷朝先生hō͘國民黨掠去關。



若準共這個家庭看做1 間隨時愛 面對經濟危機个 工廠，pa-pa是干-焦ⁿ想著生產優等產品个 廠長，ma-ma是逐項攏 愛 想个 總管，阿兄就是總管个 軍師敆 chhōa 頭示範个 總工頭。厝內个 空-齧，伊 chhōa 頭，無分焦-褒͘、cha-bó͘，干-焦 看大細，5 個兄弟姊妹分工做家事。阿兄tùi 真細漢就知影ma-ma 个 苦痛，翁婿tiāⁿ-tiāⁿ為公出差，無佇厝--呢，gín-仔 直直生，生了後無通 調養身體，對健康真損。阿兄自細漢就是ma-ma bōe得無个 助手。



Gún 這家並bōe 干-焦ⁿ因為某1個人是所謂个「外省人」就用另外1個眼光去看--伊。我chiâⁿ親个 3姨就嫁hō͘「外省人」。我上接近敆 尊敬个 老師有1半是「外省人」，接近个 同學嘛 仝 款。阿兄嘛 捌 1 kóa 我个 同學敆 老師。伊 敆 佇新竹女中1 位chiok 受學生愛戴个「外省」地理老師──陳偉老師真熟，50年代蔣政權起痟，用匪諜个 名義掠大批人去關彼 chūn，陳偉老師嘛 hông 掠--去。Gún 這大陣同學毋相信陳老師是pháiⁿ人，傷心、岫 氣閣 驚hiâⁿ，雖然關心，毋-閣 毋敢去看老師娘。阿兄例外，伊無像chiâⁿ chōe人驚受拖累--著，tiāⁿ-tiāⁿ去看老師娘。



阿兄無注重物質享受，有錢一定先去買書。書讀chōe，面闊閣 深，有技巧，嘛真「加-pô」，愛 chiū 加-kī 个 技巧敆 人分享。尤其是伊 自修英語彼 套方法，幫助bōe chió為欲 出國考TOEFL 个 人。我這個小妹加加減減嘛有受著伊 个 影響。1991 年底我用瑞典(Sweden)翁婿做保鏢，順利佇中正機場成功入關了後，開始每年轉去思念28年个母國。當然，一定去大書店踅-踅--leh， 也一定去台大邊--仔 个 「台灣个 店」買幾本仔 有關台灣个 書。96年知影阿兄返台成功，公開出面，bōe等--leh，趕緊請假轉--去。遐-ni̍h chōe年無見面，1 chūn 興奮過去了後，伊 敆 我閣 親像出國以前，歇 熱坐佇亭仔 跤 開講 仝 款，坐佇塗跤講--起-來：



我講chiah-ni̍h chōe年來，佇瑞典學校教書，受政府聘請做母語教師，tiāⁿ-tiāⁿ安排機會向學校請假去Stockholms大學修語言學，無想到阿兄毋-若知影語言大師 Chomsky 个 語言理論，猶-閣介紹大師所寫个 社會、政治、哲學方面个 書hō͘--我。講著婦女運動，伊 紹介我猶-閣 毋知影个「女書店」。伊 關心環保，已經去看過台灣pùn-sò 污染上介 嚴重个 地區。Gún 嘛談著弱勢團體（像工人）、族群（像原住民）敆 對𪜶 个 關心。




個半月以後，我閣 再離開台灣轉來瑞典。佇飛機頂，加-kī 1 個人chiah 有時間去整理這段團圓个 過程所得--著个 印象。我真歡喜阿兄猶-閣 是我會記--得个 彼 個 Nì-chiàng。Gún 雖然分開遐-ni̍h久，毋-閣 並無因為án-拈 行2 條無siāng方向个 路。我嘛發見，雖然chiah-ni̍h chōe年來个 經驗hō͘我真chōe機會去學習bōe chió tāi-chì，毋-閣 敆 伊比--起-來，猶-閣 是差1 大chat。伊 三不五時猶-閣 是著-愛 親像古早án-拈 停落來共我牽--1-下。我嘛知影伊 猶-閣 有耐性敆 愛心來繼續án-拈 做。想到chia，目chiu 前浮出1 個畫面：


拄 落過1 chūn 雨，藏佇烏雲後壁个 日頭    閣 探頭出--來，新店溪邊个 溪埔頂有3、4個人硩 行。拄 著1 窟水，人群中个     少年阿公--仔 跍--落-來，chiū 彼 個少年阿婆--仔     Āiⁿ--起-來，潦過水窟。彼 個少年阿公--仔 是我个阿兄，彼 個少年阿婆--仔 是我。


後記：1997年4--月，民視電視台新聞部蔡先生為boeh 做〈四二四刺蔣案〉節目，寄採訪重點hō͘--我，委託美國1間電視台派攝影記者來瑞典採訪。我根據採訪重點事先準備回答个 材料。我決定boeh 用台語講。因為台文猶 毋-捌 寫--過，就用我讀語言學學--來个 代表語音通用个 記號，chiū我boeh 講个 話記--落-來。



幾若遍，有同鄉關心、好意欲 替我寫傳，我攏 因為感覺毋是時chūn，無去進行這項tāi-chì，同時，加-kī 嘛 bōe得確定是án-chóaⁿ nah會毋是時chūn。一直到接觸著台語文chiah 知影，我下意識中一直硩 chhē 1 個適合个 寫作工具──我个 母語。



Chit-媽雖然已經自學，學讀敆寫漢羅合用个 台語文，毋-閣 猶 未出師，一定有真chōe所在落-kau 抑 是毋-著。真感謝阿惠姐替我修補。



說明：本文2001.04.15刊佇《台文BONG報》雜誌第55期，台灣人寫真專欄；彼時个《台文BONG報》羅馬字採用傳統白話字。







#台文BONG報 

#台灣人寫真 

#黃晴美

#424   



歡迎捐款贊助　#李江却台語文教基金會

（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會

李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

-----------------------------------------------------------------------------------------------











天涯‧人間‧晴美：黃晴美紀念文集   

作者：黃文雄、鄭自才、黃晴美等  

編者：廖宜恩、陳豐惠 

ISBN：9789578018426  

出版日期：2018.03   

#前衛出版社

E-mail：阿4791@ms15.hinet.net

服務電話：02-25865708  

傳真電話：02-25863758  

地址：台北市中山區農安街153號4樓之3  

書籍介紹  http://www.avanguard.com.tw/m/2001-1609-799861-1.php
