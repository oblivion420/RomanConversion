台文通訊BONG報: 過身
王一如

如來佛祖个手印   踮阮 个額頭 畫出有牽挽个皺痕煞害阮頭殼gông-gông 跤手浮浮buē清彩Theⁿ 佇紅眠床頂反來反去      反 buē出曲-跔孤獨个夢境少年个手骨hō͘穡頭齧 甲焦pô͘歲頭个蛀蟲將面皮吮 甲皺phè-phèTshāi踮虛華个世界走揣沓沓仔phàng見个記持Kioh我不止仔慌狂
青春个芳味 幸福个記持     親像夠分个紅りんご  想欲 佇 得-欲 lian-pó͘ 个樹枝     閣做淡薄仔停留一下失覺察跋落佇滄桑个古早阮 對天公伯--仔 古ló͘-so̍k古个牽教吐出
最後一喙欲死若-hāiⁿ 个 氣絲仔
翻輾轉　   佛祖致蔭个樂聲Kâm囝兒序細毋甘个 喝-hiu勻勻仔將阮 捒 對奈何橋橋跤  ka̍h-ka̍h滾个海湧聲Buē輸八音鼓吹歕 ta̍h-tiHò͘走阮規身軀个寒騷幫贊阮接紲行个跤步飄撇个過往     火化做燒lō 个手尾字浪漫个相思     灌風衝破烏雲飛上天這時陣  遮知影過身不而過是出世个開始無咱所想--个 遐-nī生驚壁堵个相片是阮在生个記號香火興旺是囝孫仔个 數念一世人个骨力勼做坐踮佇烏絲絨个黃（hông）金甕仔內神主牌仔  是阮唯一个圖騰平安喜樂  是服祀我个牲禮
