台文通訊BONG報: 我囡仔時代个中晝放學
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：鍾育紋

中晝12點，散學个鐘仔聲一霆，導師若講會-伊̋ng去排隊--啊，所有个囡仔毋管是愛揹冊包仔个低年仔，抑是e晡閣 愛 轉來上課个 懸年仔，攏 嘛三步做兩步行，用上緊个速度到校門口个大埕遐，恬靜仔恬靜照順序排好勢，thìng候導護老師宣佈會-當起行。會記得彼-冬-陣逐家个目色攏 足金--个，互相使目尾提醒愛 共隊伍排予整齊，上好是予導護老師宣佈講：「今仔日福田里个排隊上乖，來，恁先行！」阮 這隊--个就歡喜甲喙笑目笑，隨个仔隨个毋敢出聲緊綴隊伍直直行。彼个時陣逐家想--个應該攏 相-siâng——跤步毋-通 tshiân、緊趕到厝就著--啊。啥mih 踅去敢仔店小趖一下抑是先去啉一杯仔涼--个 遮來轉，攏 嘛是「天落紅雨馬發角」——無可能个代誌--啦！

這是啥mih情形？這就是我讀國校仔時代學校中晝放學个現場。是按怎阮 會乖甲 這號形？敢是因為逐家tng-leh大、腹肚枵 甲擋袂 牢，干-焦想欲趕緊食晝？毋是ōo！上主要是為著電視佇中晝12點到12點半，欲搬黃俊雄布袋戲--啦！若是跤手傷過慢鈍， 晏 轉--去你就免看！阮 這鄰--个有共算--過，若準講有才調準時出發，差不多片頭个歌唱煞了兩、三分鐘就會到厝，布袋戲tshím開始个時閣 會 共前一工个劇情小交代--一-下，所以阮 彼時接leh看猶算是無落勾--去。講到遮，阮就足欣羨彼幾鄰仔蹛佇庄頭、離學校上近个同學，聽講有个 佇片頭曲猶 leh唱个時就到厝--啊，thài 會有遮好空个代誌？

阮兜是做生理--个，敆一般个人家厝無仝，電視是囥佇店頭這爿，我到厝个時，有幾个仔蹛庄尾个囡仔會 綴 leh徛佇 阮兜鐵門仔邊，就tshāi 佇 遐 毋願走，目睭閣對阮兜个電視遮金金siòng，逐家攏 嘛看甲神神神。毋-閣廣告个時間若到，𪜶就跤底抹油走kánn-那飛--leh，趁廣告个時間緊tsông 轉去隨人个厝--裡接leh繼續看電視。拄開始，干-焦有一兩个仔佇 阮兜門口做伙看，無偌久了後煞變做七八个，閣 攏是我無熟sāi 个 懸年級--个，食飯个時陣有人佇邊--阿 leh siòng，雖罔知影毋是leh看--我，我嘛是感覺礙虐礙虐。我偷偷仔共阿母講會-伊̋ng叫𪜶 莫徛佇 咱兜門跤口--無，阿母煞文文仔笑，遮開喙講：「無要緊--啦！予 𪜶看一下仔電視嘛 袂按怎啊！廣告个時你欲叫人莫走，人嘛是無愛留--落-來--个 ōo！」


#光景罔 uē 專欄，本文使用教育部推薦漢字敆臺灣閩南語羅馬字拼音方案。
台文通訊BONG報304期，2019年7月出刊。



歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。


郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
