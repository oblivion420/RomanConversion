台文通訊BONG報: 有眼不識泰山
作者：相思nâ

自2019年尾參加金花老師túiⁿ來宜蘭開个台語羅馬字基礎班了後，開始敆白話字結緣。嘛因為án-ne熟sāi著少年个 Hê-bí老師，舊年7月底Hê-bí招阮參加「Chhōe Tâi-gí線頂讀冊會」；同學阿娟共我牽線，參加陳雷老師指導个台文創作課敆陳雷小說讀冊會，開始接觸著陳雷老師个台文文學作品。Hō͘我印象上深--个就是chit phō《鄉史補記》，頭一篇寫cheng-piàⁿ賊「出請」（出搶），有一位少年人斗--仔頭擺cheng-piàⁿ，敆人學做賊，拄好伊做十六轉大人个日子。行動个中間有失覺察……愛 soan，逐家攏揹較輕个番薯簽，干-焦斗--仔揹上重个米，走無法閣 毋甘放……，斗--仔 會按怎樣？故事chìn精彩，就留hō͘ 恁家己去看。

為著寫作課个關係，愛先讀老師个短篇小說，先買《美麗个樟腦林》、《歸仁阿媽》、《無情城市》chit三本。〈美麗个樟腦林〉、〈圖書館个秘密〉chit兩篇是寫白色恐怖時期，佇蔣介石『寧可錯殺一百，不可放過一個』个心態下，按怎製造濟濟个受害者敆加害者。〈歸仁阿媽〉敆〈痣〉硩講命運敢是天註定？〈無情城市〉hō͘ 咱看著自私自利个人敆宗教界，真正像俗語講：別人个囝死袂了！老師用輕鬆个故事〈凱西講gû〉來暗示台語按怎佇 咱 个生活中，慢慢消失--去个現象。

老師寫作个功力chìn強，藝術性chìn koân，伊用寫實个手法，來引起讀者个好奇敆感動，像《鄉史補記》第148頁講著官兵欲掠天送，伊túiⁿ來敆阿母相辭，

講：「阿娘，送--阿一個月若無轉--來，就是無轉--來啊。」茶--阿 共 kiáⁿ giú 倚來面前，目睭tshuh-tshuh 共 tsîn，用手摸伊个面，講：「阿娘知影，你焦ⁿ緊去，家己細膩就是。」天送去，下茶--阿ㄧ世人kiáⁿ甘，兩逝目屎kiâm-kiâm也吞有落--去，流無出--來。（編按：遮照原文刊出，無調整用字）

Kánn-那你嘛是故事个事主，咱 个心情tòe文字硩起起落落。

彼工敆金花老師講著陳雷老師，伊講台文界攏知影陳雷、陳明仁兩位攏是寫作高手。陳明仁老師chit套《拋荒个故事》我六、七冬前就有買來聽--過，我chìn愛聽，連阮兜狗仔「來惜」嘛是借用故事內底个人名來號--个。Chit本《鄉史補記》佇阮兜囥有一冬外，我攏 毋知是寶，透過讀冊會、寫作課chiah知影原來台文有遐-nī濟精彩、有深度、有藝術性个作品，多謝𪜶 个拍拚。上尾招逐家做伙來寫作，共台語个 súi留--落-來。
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：相思nâ自2019年尾參加金花老師túiⁿ來宜蘭開个台語羅馬字基礎班了後，開始敆白話字結緣。嘛因為án-ne熟sāi著少年个 Hê-bí老師，舊年7月底Hê-bí招阮參加「Chhōe Tâi-gí線頂讀冊會」；同學阿娟共我牽線，參加陳雷老師指導个台文創作課敆陳雷小說讀冊會，開始接觸著陳雷老師个台文文學作品。Hō͘我印象上深--个就是chit phō《鄉史補記》，頭一篇寫cheng-piàⁿ賊「出請」（出搶），有一位少年人斗--仔頭擺cheng-piàⁿ，敆人學做賊，拄好伊做十六轉大人个日子。行動个中間有失覺察……愛 soan，逐家攏揹較輕个番薯簽，干-焦斗--仔揹上重个米，走無法閣 毋甘放……，斗--仔 會按怎樣？故事chìn精彩，就留hō͘ 恁家己去看。為著寫作課个關係，愛先讀老師个短篇小說，先買《美麗个樟腦林》、《歸仁阿媽》、《無情城市》chit三本。〈美麗个樟腦林〉、〈圖書館个秘密〉chit兩篇是寫白色恐怖時期，佇蔣介石『寧可錯殺一百，不可放過一個』个心態下，按怎製造濟濟个受害者敆加害者。〈歸仁阿媽〉敆〈痣〉硩講命運敢是天註定？〈無情城市〉hō͘ 咱看著自私自利个人敆宗教界，真正像俗語講：別人个囝死袂了！老師用輕鬆个故事〈凱西講gû〉來暗示台語按怎佇 咱 个生活中，慢慢消失--去个現象。老師寫作个功力chìn強，藝術性chìn koân，伊用寫實个手法，來引起讀者个好奇敆感動，像《鄉史補記》第148頁講著官兵欲掠天送，伊túiⁿ來敆阿母相辭，講：「阿娘，送--阿一個月若無轉--來，就是無轉--來啊。」茶--阿 共 kiáⁿ giú 倚來面前，目睭tshuh-tshuh 共 tsîn，用手摸伊个面，講：「阿娘知影，你焦ⁿ緊去，家己細膩就是。」天送去，下茶--阿ㄧ世人kiáⁿ甘，兩逝目屎kiâm-kiâm也吞有落--去，流無出--來。（編按：遮照原文刊出，無調整用字）Kánn-那你嘛是故事个事主，咱 个心情tòe文字硩起起落落。彼工敆金花老師講著陳雷老師，伊講台文界攏知影陳雷、陳明仁兩位攏是寫作高手。陳明仁老師chit套《拋荒个故事》我六、七冬前就有買來聽--過，我chìn愛聽，連阮兜狗仔「來惜」嘛是借用故事內底个人名來號--个。Chit本《鄉史補記》佇阮兜囥有一冬外，我攏 毋知是寶，透過讀冊會、寫作課chiah知影原來台文有遐-nī濟精彩、有深度、有藝術性个作品，多謝𪜶 个拍拚。上尾招逐家做伙來寫作，共台語个 súi留--落-來。#讀冊開講 專欄，本文使用教育部推薦和字敆傳統白話字。台文通訊BONG報329期，2021年8月出刊。台灣羅馬字協會（簡稱「台羅會」）簡介：2001年成立，宗旨：(1)推行台灣羅馬字个研究敆普遍化。(2)追認台灣羅馬字敆台灣話个法定地位。(3)要求政府實施公平正義个多語文政策。(4)建設多元、開放、互相尊重个台灣文化。E-mail：tlhemail@gmail.com    網站http://www.tlh.org.tw歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#讀冊開講 專欄，本文使用教育部推薦和字敆傳統白話字。
台文通訊BONG報329期，2021年8月出刊。

（簡稱「台羅會」）簡介：2001年成立，宗旨：(1)推行台灣羅馬字个研究敆普遍化。(2)追認台灣羅馬字敆台灣話个法定地位。(3)要求政府實施公平正義个多語文政策。(4)建設多元、開放、互相尊重个台灣文化。E-mail：tlhemail@gmail.com    網站http://www.tlh.org.tw

