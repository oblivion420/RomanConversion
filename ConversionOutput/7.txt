台文通訊BONG報: 種一坵友善个田
利用無農藥、無化肥个方式種作，一年加五个人，一个人種兩甲，20年後就有兩百甲--啊！這就是「倆佰甲」 个 初心。

逐工下早仔出門，曾文昌先生就會看著路邊有一坵田个阿伯，毋是tng-硩噴藥仔，就是噴了leh洗伊 个五馬仔（註）。伊嘛 捌 看過一坵田，明明已經鋪網仔--啊，田主嘛是leh噴藥仔。所以有人leh講庄跤个空氣其實較 䆀，因為農藥較濟。有人統計，世界上農藥个用量台灣排第一，一公頃平均一年愛用17公斤（日本排第二，嘛 遮 11公斤），án-ne算--起-來一个人一年愛食450公克个農藥，實在驚--人。

2012 彼年，一陣年歲對十幾歲到60幾歲、無仝職業、無仝國家个人做伙成立「倆佰甲」這个團體。𪜶特別選「倆佰」這兩字，內底有四个人，代表有一陣人，希望透過合作个方式，推廣友善種作个理念。若是有人想欲作田，𪜶就會 敆對方面談，了解伊个個性、目標敆經驗，遮來鬥揣適合个田地予伊種作。

曾文昌先生加入「倆佰甲」了後，除了種稻仔、種菜，嘛 足注重田坵生態个復育，所以佇伊个田底，會-sái揣著雨傘節、敆-mé-仔（四跤仔佇彰化鹿港个講法）、毛蟹、鱔魚、田pe、蜊仔、田嬰。因為希望家己除了會-hiáu種，閣 愛 會-hiáu買、會-hiáu煮，所以伊閣有飼雞、飼蜂，透過遮-个過程來了解無仝產業个 暝角。

為著欲 予在地个囡仔閣-較了解家己个故鄉，曾文昌先生會 娶 𪜶去清水路，甚至去國校做食農教育、教囡仔種稻仔。對浸種、做秧仔埕、掖米糠、紡田、播田、抾福壽螺、挲草、熟sāi雜草敆病蟲害、割稻仔、包裝到銷售，予囡仔完整个體驗。

最後，曾文昌先生希望逐家會-當去思考：「咱想欲留啥mih款个環境予 咱 个後代？」


註：五馬仔（gōo-bé-仔），一種小型个農業機器，台灣已經無leh生產，因為會-sái透過簡單个改裝來處理無仝款个農事，雖然講已經是古董，但是佇細坵田也是足好用。


編按：本文是10/18棲地復育台語講座－種一坵友善个田講座摘要記錄，講者曾文昌是倆佰甲小農負責人。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃十場有關生態環境議題个台語講座，歡迎逐家佇逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。




作者：Lîm Tsìn Khun








利用無農藥、無化肥个方式種作，一年加五个人，一个人種兩甲，20年後就有兩百甲--啊！這就是「倆佰甲」 个 初心。



逐工下早仔出門，曾文昌先生就會看著路邊有一坵田个阿伯，毋是tng-硩噴藥仔，就是噴了leh洗伊 个五馬仔（註）。伊嘛 捌 看過一坵田，明明已經鋪網仔--啊，田主嘛是leh噴藥仔。所以有人leh講庄跤个空氣其實較 䆀，因為農藥較濟。有人統計，世界上農藥个用量台灣排第一，一公頃平均一年愛用17公斤（日本排第二，嘛 遮 11公斤），án-ne算--起-來一个人一年愛食450公克个農藥，實在驚--人。



2012 彼年，一陣年歲對十幾歲到60幾歲、無仝職業、無仝國家个人做伙成立「倆佰甲」這个團體。𪜶特別選「倆佰」這兩字，內底有四个人，代表有一陣人，希望透過合作个方式，推廣友善種作个理念。若是有人想欲作田，𪜶就會 敆對方面談，了解伊个個性、目標敆經驗，遮來鬥揣適合个田地予伊種作。



曾文昌先生加入「倆佰甲」了後，除了種稻仔、種菜，嘛 足注重田坵生態个復育，所以佇伊个田底，會-sái揣著雨傘節、敆-mé-仔（四跤仔佇彰化鹿港个講法）、毛蟹、鱔魚、田pe、蜊仔、田嬰。因為希望家己除了會-hiáu種，閣 愛 會-hiáu買、會-hiáu煮，所以伊閣有飼雞、飼蜂，透過遮-个過程來了解無仝產業个 暝角。



為著欲 予在地个囡仔閣-較了解家己个故鄉，曾文昌先生會 娶 𪜶去清水路，甚至去國校做食農教育、教囡仔種稻仔。對浸種、做秧仔埕、掖米糠、紡田、播田、抾福壽螺、挲草、熟sāi雜草敆病蟲害、割稻仔、包裝到銷售，予囡仔完整个體驗。



最後，曾文昌先生希望逐家會-當去思考：「咱想欲留啥mih款个環境予 咱 个後代？」 





註：五馬仔（gōo-bé-仔），一種小型个農業機器，台灣已經無leh生產，因為會-sái透過簡單个改裝來處理無仝款个農事，雖然講已經是古董，但是佇細坵田也是足好用。





編按：本文是10/18棲地復育台語講座－種一坵友善个田講座摘要記錄，講者曾文昌是倆佰甲小農負責人。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃十場有關生態環境議題个台語講座，歡迎逐家佇逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。











#棲地復育台語講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報308期，2019年11月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
