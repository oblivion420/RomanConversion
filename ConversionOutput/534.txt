台文通訊BONG報: 老爸70歲做生日个祝賀詞
「這篇是佇今年gún老爸70歲壽宴中，我對所有賓客所唸--出-來个祝賀詞。敆 gún老爸仝勻--个幾若个序大嘛差不多攏 佇 這幾年做70歲个生日，逐家一般个做法攏是去餐廳辦桌請人客，tiānn-tiānn是食煞啉完，主人公隨桌敬酒，最後閣切一粒雞卵糕就準拄好--啊，án-ne 个文化實在是有淡薄仔無聊。我是大囝，想欲 予 gún老爸敆其他親友較無仝个過程，就利用一寡仔時間寫這篇祝賀詞佇壽宴中唸--出-來，內容有小可仔剾-sé著gún老爸，目的是為著加寡仔較心適个內容較 袂無聊。雖罔時間有拖較長，毋-閣逐家个反應普遍攏 袂-䆀，我個人認為這是一擺真特殊也算成功个表演。」

逐家看遮來，予 恁添丁閣發財，
歡喜來衫見，予 恁囝孫大趁錢。
Gún爸（爸）食到70歲，歡喜逐家來做伙，
那食那 啉 那講話，輕鬆開講講笑詼。
壽宴小等就開始，親成朋友攏歡喜，
gún爸gún母笑微微，感謝逐家來賀喜。

各位gún許--家个親成好朋友貴賓逐家好。大家好（客語四縣腔）。大家好（客語海陸腔）。我是阿輝，是今仔日个主角——許明源先生个大囝，佇 遮我代表gún爸爸，先感謝恁來共伊做70歲个生日。

我先來唸一首詩送予 gún老爸（註：原作者李勤岸）。

阿爸：
祝你生日生快樂，毋管昨hng面偌憂目頭結偌濟球。
祝你生日生勇氣，毋管明仔載會拄著啥mih歹代誌。
活--leh就是生日，日日生生日。
生日生日光，天若光暗暝就會過，日子就會過，祝你明仔載生日快樂。

其實我真han-bān講話，毋-閣我真實在。今仔日我是「袂-hiáu剃頭去拄著鬍鬚--个」。平常個性真pì-sù 个我，為著gún老爸，雖然有淡薄仔驚，嘛是著 上台，若有講無好勢个所在，請逐家莫見怪。

逐家講，gún老爸看--起-來敢有70？（手指gún老爸。眾賓客喝：「無！」）
伊是「烏矸仔貯豆油」嘛 會-sái講是「關公啉燒酒」，咱實在是看袂出來伊有70，我去種著伊，看--起-來今年嘛 ká-那 干-焦 18歲爾-爾。（眾賓客大笑）

毋-閣 這-媽伊就親像「澎湖菜瓜」án-ne——真雜唸，若無就是像「祖傳个佛經」仝款——會世世唸（踅-踅唸）。伊嘛 tiānn-tiānn像「囡仔食蟳仔」án-ne，真興管（講），驚我tiānn-tiānn去走標會去傷著跤頭趺，不時罵我烏白舞，講我以後若老，後悔就袂赴。我是「鴨仔聽雷」激皮皮，你是「過時賣曆日」，無效--啦！其實我攏知影你个煩惱敆對我个關心，毋-閣你實在是免煩惱遐濟--啦！慢跑絕對袂傷跤頭趺。

你tiānn-tiānn講我傷古意，「一條腸仔痛 跤-穿」，無讀過社會大學會 予人欺負。其實我是「恬恬食三碗公」，做你个囝40外年，我想你猶是無真了解--我。

人生70 遮開始，80無稀奇，90街路滿滿是，百歲--个規大堆，算--起-來你遮拄出世。Ǹg望gún 遮濟濟个囝兒序細，會-當陪伴你平安健康過後半世，就親像你佇 gún細漢个時陪伴gún仝款。

你tiānn-tiānn講你無想欲食遐久，我知影彼 攏是假--个。因為連小可仔感冒你也會 足緊張，會想欲緊去予醫生看。你講你驚無錢通食薰遮姑不而將來改薰，我看嘛是hau-siâu--个。我臆，你是足驚死--个 遮 會 án-ne。（眾賓客大聲笑）照這款pān勢，你拍算是欲食甲百五歲。Án-ne 嘛好--啦，予 gún有閣-較濟時間通有孝--你，算--起-來猶有80年呢！

人若老，坐--leh直哈-hì，徛--leh就放屁，倒--落睏袂去，見講講過去，隨講隨袂記。以上个症頭gún老爸差不多攏有。（眾賓客再度哈哈大笑）若是欲食遐久，你就愛 下決心開始運動。人講「有燒香，有保庇」，你若有運動，就會有元氣。若無，你彼 掔肚是愈來愈大，kánn-那有身五個月仝款，敢 會看口--得？（逐家閣笑）請予我共你koo-成，加減陪gún母--仔去行，囡兒个話著-愛聽，你个身體遮 會硬tsiānn。

Ǹg望你「人老心袂老」，會-當食甲老老老。俗語講「大樹蔭宅，老人蔭家」，「家內有一老，賽kò一塊寶」。雖然你冊讀無懸，毋-閣有真濟人生个智慧真值得gún學習。

人講「老人囡仔性」，你毋-通若囡仔án-ne三不五時就敆 gún老母答喙鼓，做伙去散步較贏--啦！兩个人相扶持，快樂過日子。毋-通 予 gún煩惱，若有啥mih無爽快个代誌，一定愛 予 gún知，gún 遮-个序細一定會替你解決。

「雙手抱孩兒，遮知爸母時。」人講「芥菜無剝毋成欉，囡仔無教毋成人」，「細欉若無雕，大欉就拗 袂 曲」，我細漢个時予你tia̍p 甲真忝，遮 會「歹竹出好筍」，遮有今仔日个我。是講，我最近照鏡，煞 tiānn-tiānn感覺佇鏡中看著你呢！

「賣茶講茶芳，賣花講花紅」，gún老爸一世人到今雙手空空，就干-焦趁著阮 tsuai一口灶14人，逐家講伊án-ne 敢算有成功？（眾人攏 喝：「有--喔！」）

逐家做伙共杯仔捀--起-來好--無？（眾賓客攏 共杯仔捀--起-來）逐家杯仔捀-懸-懸，祝福gún爸許明源，未來个日子更加幸福美滿。有--無？（逐家攏 喝：「有--喔！」）許明源先生敢有機會食到百五歲？有--無？（逐家閣 喝一聲：「有--喔！」）

飲料共伊啉 予 焦，祝福gún爸（爸）明年閣做阿爸（pa）！（逐家攏笑甲歪腰--去）歹勢，我講毋-著--啊，án-ne 會 予 gún老爸罵。我个意思是叫逐家小等愛食予飽飽飽--啦。

逐家可能已經「大腸告小腸」--啊，我就莫 tshiân 傷久。「人生親像大舞台，苦齣笑詼攏公開」，我講好講䆀不tshiâng-在，緊予逐家食飯遮應該。若有講無煞--个等明年gún老爸度晬个時遮 閣來講--啦！

最後，再度感謝各位親朋好友予 gún阿爸（pah）面子來共伊做生日。祝福各位貴賓，合家平安，hak地hak田。身體健康，事業成功。萬事如意，年年順利，平安大趁錢。惱-la̍t！
演講稿專欄，本文使用教育部推薦漢字敆臺灣閩南語羅馬字拼音方案。


台文通訊BONG報306期，2019年9月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
演講稿專欄，本文使用教育部推薦漢字敆臺灣閩南語羅馬字拼音方案。
台文通訊BONG報306期，2019年9月出刊。


歡迎捐款贊助　李江却台語文教基金會　（捐款通抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：許正輝



「這篇是佇今年gún老爸70歲壽宴中，我對所有賓客所唸--出-來个祝賀詞。敆 gún老爸仝勻--个幾若个序大嘛差不多攏 佇 這幾年做70歲个生日，逐家一般个做法攏是去餐廳辦桌請人客，tiānn-tiānn是食煞啉完，主人公隨桌敬酒，最後閣切一粒雞卵糕就準拄好--啊，án-ne 个文化實在是有淡薄仔無聊。我是大囝，想欲 予 gún老爸敆其他親友較無仝个過程，就利用一寡仔時間寫這篇祝賀詞佇壽宴中唸--出-來，內容有小可仔剾-sé著gún老爸，目的是為著加寡仔較心適个內容較 袂無聊。雖罔時間有拖較長，毋-閣逐家个反應普遍攏 袂-䆀，我個人認為這是一擺真特殊也算成功个表演。」



逐家看遮來，予 恁添丁閣發財，

歡喜來衫見，予 恁囝孫大趁錢。

Gún爸（爸）食到70歲，歡喜逐家來做伙，

那食那 啉 那講話，輕鬆開講講笑詼。

壽宴小等就開始，親成朋友攏歡喜，

gún爸gún母笑微微，感謝逐家來賀喜。



各位gún許--家个親成好朋友貴賓逐家好。大家好（客語四縣腔）。大家好（客語海陸腔）。我是阿輝，是今仔日个主角——許明源先生个大囝，佇 遮我代表gún爸爸，先感謝恁來共伊做70歲个生日。



我先來唸一首詩送予 gún老爸（註：原作者李勤岸）。



阿爸：

祝你生日生快樂，毋管昨hng面偌憂目頭結偌濟球。

祝你生日生勇氣，毋管明仔載會拄著啥mih歹代誌。

活--leh就是生日，日日生生日。

生日生日光，天若光暗暝就會過，日子就會過，祝你明仔載生日快樂。



其實我真han-bān講話，毋-閣我真實在。今仔日我是「袂-hiáu剃頭去拄著鬍鬚--个」。平常個性真pì-sù 个我，為著gún老爸，雖然有淡薄仔驚，嘛是著 上台，若有講無好勢个所在，請逐家莫見怪。



逐家講，gún老爸看--起-來敢有70？（手指gún老爸。眾賓客喝：「無！」）

伊是「烏矸仔貯豆油」嘛 會-sái講是「關公啉燒酒」，咱實在是看袂出來伊有70，我去種著伊，看--起-來今年嘛 ká-那 干-焦 18歲爾-爾。（眾賓客大笑）




毋-閣 這-媽伊就親像「澎湖菜瓜」án-ne——真雜唸，若無就是像「祖傳个佛經」仝款——會世世唸（踅-踅唸）。伊嘛 tiānn-tiānn像「囡仔食蟳仔」án-ne，真興管（講），驚我tiānn-tiānn去走標會去傷著跤頭趺，不時罵我烏白舞，講我以後若老，後悔就袂赴。我是「鴨仔聽雷」激皮皮，你是「過時賣曆日」，無效--啦！其實我攏知影你个煩惱敆對我个關心，毋-閣你實在是免煩惱遐濟--啦！慢跑絕對袂傷跤頭趺。



你tiānn-tiānn講我傷古意，「一條腸仔痛 跤-穿」，無讀過社會大學會 予人欺負。其實我是「恬恬食三碗公」，做你个囝40外年，我想你猶是無真了解--我。



人生70 遮開始，80無稀奇，90街路滿滿是，百歲--个規大堆，算--起-來你遮拄出世。Ǹg望gún 遮濟濟个囝兒序細，會-當陪伴你平安健康過後半世，就親像你佇 gún細漢个時陪伴gún仝款。



你tiānn-tiānn講你無想欲食遐久，我知影彼 攏是假--个。因為連小可仔感冒你也會 足緊張，會想欲緊去予醫生看。你講你驚無錢通食薰遮姑不而將來改薰，我看嘛是hau-siâu--个。我臆，你是足驚死--个 遮 會 án-ne。（眾賓客大聲笑）照這款pān勢，你拍算是欲食甲百五歲。Án-ne 嘛好--啦，予 gún有閣-較濟時間通有孝--你，算--起-來猶有80年呢！



人若老，坐--leh直哈-hì，徛--leh就放屁，倒--落睏袂去，見講講過去，隨講隨袂記。以上个症頭gún老爸差不多攏有。（眾賓客再度哈哈大笑）若是欲食遐久，你就愛 下決心開始運動。人講「有燒香，有保庇」，你若有運動，就會有元氣。若無，你彼 掔肚是愈來愈大，kánn-那有身五個月仝款，敢 會看口--得？（逐家閣笑）請予我共你koo-成，加減陪gún母--仔去行，囡兒个話著-愛聽，你个身體遮 會硬tsiānn。



Ǹg望你「人老心袂老」，會-當食甲老老老。俗語講「大樹蔭宅，老人蔭家」，「家內有一老，賽kò一塊寶」。雖然你冊讀無懸，毋-閣有真濟人生个智慧真值得gún學習。



人講「老人囡仔性」，你毋-通若囡仔án-ne三不五時就敆 gún老母答喙鼓，做伙去散步較贏--啦！兩个人相扶持，快樂過日子。毋-通 予 gún煩惱，若有啥mih無爽快个代誌，一定愛 予 gún知，gún 遮-个序細一定會替你解決。



「雙手抱孩兒，遮知爸母時。」人講「芥菜無剝毋成欉，囡仔無教毋成人」，「細欉若無雕，大欉就拗 袂 曲」，我細漢个時予你tia̍p 甲真忝，遮 會「歹竹出好筍」，遮有今仔日个我。是講，我最近照鏡，煞 tiānn-tiānn感覺佇鏡中看著你呢！



「賣茶講茶芳，賣花講花紅」，gún老爸一世人到今雙手空空，就干-焦趁著阮 tsuai一口灶14人，逐家講伊án-ne 敢算有成功？（眾人攏 喝：「有--喔！」）



逐家做伙共杯仔捀--起-來好--無？（眾賓客攏 共杯仔捀--起-來）逐家杯仔捀-懸-懸，祝福gún爸許明源，未來个日子更加幸福美滿。有--無？（逐家攏 喝：「有--喔！」）許明源先生敢有機會食到百五歲？有--無？（逐家閣 喝一聲：「有--喔！」）



飲料共伊啉 予 焦，祝福gún爸（爸）明年閣做阿爸（pa）！（逐家攏笑甲歪腰--去）歹勢，我講毋-著--啊，án-ne 會 予 gún老爸罵。我个意思是叫逐家小等愛食予飽飽飽--啦。



逐家可能已經「大腸告小腸」--啊，我就莫 tshiân 傷久。「人生親像大舞台，苦齣笑詼攏公開」，我講好講䆀不tshiâng-在，緊予逐家食飯遮應該。若有講無煞--个等明年gún老爸度晬个時遮 閣來講--啦！



最後，再度感謝各位親朋好友予 gún阿爸（pah）面子來共伊做生日。祝福各位貴賓，合家平安，hak地hak田。身體健康，事業成功。萬事如意，年年順利，平安大趁錢。惱-la̍t！ 







演講稿專欄，本文使用教育部推薦漢字敆臺灣閩南語羅馬字拼音方案。


台文通訊BONG報306期，2019年9月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
