台文通訊BONG報: 天狗熱按怎治？

Dengue Fever 台語叫做天狗熱，另外有一个較古早个名，號做「斷骨熱」，賴教授講伊嘛 毋-捌聽--過。天狗熱个病毒，透過埃及斑蠓敆白線斑蠓叮--人來傳染，病毒分做一般--个 敆出血--个，一般个天狗熱病毒無啥症頭。出血个天狗熱有四型，若是予帶仝種病毒个蠓叮--著，大部份个人是無啥mih要緊，干-焦干焦會小可仔發炎niâ。所以，其實真濟人捌 著過天狗熱，家己都 毋知--leh。Án-ne 咱 佇電視看--著，險仔曲--去个 彼種天狗熱是按怎來--个--leh？一般認為是去予帶無仝種出血型天狗熱病毒个蠓叮--著，體內个無仝種病毒抗體車̋ng-póng，遮 會出現嚴重个症頭，毋-閣詳細个機制猶無清楚。也就是講，若捌 予帶出血天狗熱第一型病毒个蠓叮--著，閣去予帶第二型抑是第三、第四型个蠓叮--著，就會出現天狗熱綜合症，像發燒、出癖、規身軀關節痠疼、想欲吐、拍寒拍熱、喙鼻出血、急性肝炎這寡症頭。毋-閣 這寡症頭，著 ma-那-裡-仔 抑是日本腦炎嘛是會有，猶是愛去檢驗遮知影是毋是天狗熱。

一般來講，天狗熱對大人來講無介危險，有好好仔治療攏 會好，致死率無到1 葩。較危險--个是發生佇細漢囡仔，抑是身體較 lám 个大人。雖然天狗熱有預防射，毋-閣 愛 開 足濟錢，而且對細漢囡仔來講較危險。像菲律賓佇 2015年，予囡仔注預防射，造成足濟細漢囡仔注了，著天狗熱个風險顛倒比無注--个 較 懸，失去預防射欲預防个意義。較有效个防治辦法就是對蠓仔落手，共一寡積水个所在清清--leh，予蠓仔無法度生湠，抑是tsuānn藥仔來thāu蠓仔。尤其埃及斑蠓主要覕 佇室內，敆人類生活个所在仝款，是對人類較有威脅个蠓。𪜶 攏是佇北回歸線以南較濟，南部个天狗熱病情較厚就是án-ne。另外一種白線斑蠓，主要佇室外生活，若是1500米以下个所在攏 會有，去外口拭-thô就愛 較注意--leh。


編按：本文是8/16棲地復育台語講座－天狗熱按怎治？」 講座摘要記錄，主講者是台大獸醫系名譽教授賴秀穗。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃十場有關生態環境議題个台語講座，歡迎逐家佇逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。


作者：霆 Tik-Siu






Dengue Fever 台語叫做天狗熱，另外有一个較古早个名，號做「斷骨熱」，賴教授講伊嘛 毋-捌聽--過。天狗熱个病毒，透過埃及斑蠓敆白線斑蠓叮--人來傳染，病毒分做一般--个 敆出血--个，一般个天狗熱病毒無啥症頭。出血个天狗熱有四型，若是予帶仝種病毒个蠓叮--著，大部份个人是無啥mih要緊，干-焦干焦會小可仔發炎niâ。所以，其實真濟人捌 著過天狗熱，家己都 毋知--leh。Án-ne 咱 佇電視看--著，險仔曲--去个 彼種天狗熱是按怎來--个--leh？一般認為是去予帶無仝種出血型天狗熱病毒个蠓叮--著，體內个無仝種病毒抗體車̋ng-póng，遮 會出現嚴重个症頭，毋-閣詳細个機制猶無清楚。也就是講，若捌 予帶出血天狗熱第一型病毒个蠓叮--著，閣去予帶第二型抑是第三、第四型个蠓叮--著，就會出現天狗熱綜合症，像發燒、出癖、規身軀關節痠疼、想欲吐、拍寒拍熱、喙鼻出血、急性肝炎這寡症頭。毋-閣 這寡症頭，著 ma-那-裡-仔 抑是日本腦炎嘛是會有，猶是愛去檢驗遮知影是毋是天狗熱。



    一般來講，天狗熱對大人來講無介危險，有好好仔治療攏 會好，致死率無到1 葩。較危險--个是發生佇細漢囡仔，抑是身體較 lám 个大人。雖然天狗熱有預防射，毋-閣 愛 開 足濟錢，而且對細漢囡仔來講較危險。像菲律賓佇 2015年，予囡仔注預防射，造成足濟細漢囡仔注了，著天狗熱个風險顛倒比無注--个 較 懸，失去預防射欲預防个意義。較有效个防治辦法就是對蠓仔落手，共一寡積水个所在清清--leh，予蠓仔無法度生湠，抑是tsuānn藥仔來thāu蠓仔。尤其埃及斑蠓主要覕 佇室內，敆人類生活个所在仝款，是對人類較有威脅个蠓。𪜶 攏是佇北回歸線以南較濟，南部个天狗熱病情較厚就是án-ne。另外一種白線斑蠓，主要佇室外生活，若是1500米以下个所在攏 會有，去外口拭-thô就愛 較注意--leh。 





編按：本文是8/16棲地復育台語講座－天狗熱按怎治？」 講座摘要記錄，主講者是台大獸醫系名譽教授賴秀穗。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃十場有關生態環境議題个台語講座，歡迎逐家佇逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。




#棲地復育台語講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報306期，2019年9月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
