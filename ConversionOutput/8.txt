台文通訊BONG報: 台三線頂姊妹仔情
禮拜趁天氣燒lō，騎車去揣小妹--ā。我敆小妹--ā 攏蹛台三線。來回騎百捅 khí-囉（公里），照講應該成忝，彼暝煞睏袂去，羊仔予我趕去跳過溝，看--起-來已經跳甲比我較忝，莫 數想欲掠羊仔換愛睏神个收留。

我這个小妹--ā，從細漢恬恬仔讓--我、陪伴--我、恬恬仔大漢，到這-媽，恬恬食三碗公半。Gún阿娘生我這个小妹--ā 个時，是我跤拄袂行彼幾年，無論是tsông病院、無論是佇厝--裡，阿娘跤-遮-抨不管時偝--个，攏是我。Gún小妹--ā hông囥佇房間眠床頂，真乖，無啥會吵--人。

有一日蹛後壁落个厝邊，行過gún房間邊--阿巷路，聽著嬰仔个哭聲，問gún阿娘：「Leh哭--个是tsiâ？」阿娘講，「就上細漢个查某囝。」彼-陣仔小弟--ā 猶未出世，原來伊叫是gún阿娘不管時leh 偝 个我，就是上細漢--个。這是我猶無記持，後--來聽阿娘講起个代誌。

我對小妹--ā 个頭一層記持，應該是有一暗半暝仔，我像往過tiānn-tiānn哭án-ne，哭袂煞。小妹--ā 敆我睏仝床，眠眠仔講：「奕--ā！三姊--仔 足吵--个。」奕--ā應--伊：「三姊--仔身體無sù-sī，人刺-ia̍h，你乖，緊睏honnh！」我聽著遮-个話，內心有淡薄仔歹勢。其實嘛無啥mih 刺-ia̍h，只是歹睏癖，luî-tui起無空，烏白吵--人niâ。後--來我有較乖抑無，我毋知影。應該是無，因為個性牢入骨，用刀削袂 lut。就是一世人𠢕吵！

小妹--ā 那來那大漢，後--來二姊--仔去讀冊，小妹--ā就變成我身軀邊个伴。

我脾氣真歹，足 𠢕欺負--伊。會記得有一遍，兩人坐佇眠床道。手--裡毋知對佗捎--來个一枝phiàn-tsih，看伊白白肥肥个跤腿肉，共問講：「我共你莢看māi，好--無？」伊戇-戇應好。我就共 莢--落-去。伊煞哭--出-來。我講是你講好--个，袂-sái哭。伊會疼，當然嘛是閣再哭。彼-陣仔厝--裡無大人佇--leh，哭煞我共伊講：「袂-sái投őo！」伊真聽話，大人對田--裡作穡轉--來，伊無講起我个 hîng-gi̍k。做歹予人掩崁--起-來，其實嘛 毋是啥mih好代誌，因為無警覺，會生湠閣-較濟个歹。

我七歲彼年，阿爸取兩枝竹箍做枴仔教我學行。我干-焦 對塗跤擘起來徛--leh，就學足久--个。開始徙步學行，跋倒更加是sù常个代誌。跋倒會疼，我跋甲起呸面，tiānn-tiānn 共枴仔擲入去眠床跤，嘛 毋知有幾擺，攏是小妹--ā nǹg入去抾--出-來，提予我叫我閣再行。

我有一擺無耐心，用枴仔共拍。伊疼甲大聲哭。彼个時陣 欲倚晝，我知影奕--ā 得-欲 轉來煮飯--啊。枴仔擲--leh，用爬--个去後壁埕覕--起-來，順紲看厝邊个囡仔拭-thô。無偌久，叔伯小弟來叫--我：「恁 奕--ā叫你轉--去。」我遮無leh 戇，這-陣 轉--去一定hông摃甲做狗爬。我無隨轉--去，煞參人耍 甲失去警覺心。

過成久，另外一个厝邊个囡仔來後壁埕揣我講：「恁外媽來，有買甘蔗，叫你轉去食。」我耍 甲 悾--去，袂記得用枴仔拍小妹--ā 个代誌，叫是阿媽來是真--个。下性命爬轉去欲食甘蔗。轉到厝遮知死！無外媽、無甘蔗，奕--ā攑一枝嗽-se-gím-仔 佇門口thìng候--我。奕--ā用嗽-se-gím-仔 sut--我，共我講：「枴仔是欲 予你行路，毋是欲 予你kâng拍。今仔日你拍--个是家己个小妹--ā，後擺若去拍著別人，我是欲按怎敆人掰-huē？」

自彼遍了後，我毋 捌 閣用枴仔拍任何一个人。

我入學年歲到--啊。收著冊單个時有夠歡喜，我欲去讀冊！阿爸講：「等恁小妹年歲到遮同齊去讀冊。」我毋知哭掉幾張冊單，阿爸講：「是為你好，遮 予你等小妹--ā。」彼時我無感覺阿爸是為我好！

讀冊了後，阿爸干-焦買一个冊揹仔，我敆小妹--ā 个冊囥做伙，冊揹仔予小妹--ā揹。我足想欲有家己个冊揹仔，囥家己个物件，其實彼个年代，除了冊敆鉛筆盒仔，嘛無其他个 物件。我考試著第一名，共阿爸講我第一名，想欲一个冊揹仔。阿爸講：「予 恁小妹--ā揹冊揹仔，是為你好呢，你gām-gām！」彼時我無感覺阿爸是為我好！

叔伯阿兄聽--著，講：「你比人較濟歲，毋讀第一名，無，是欲考幾名？」其實小妹--ā成績嘛真好，我個性較放、伊較細膩，第一名tiānn-tiānn 予伊提--去。

個性袂愛參人計較，恬恬仔過伊个日子个小妹--ā，結婚了，生三个後生，好命ka̍h。囡仔離跤手了後，伊就參加社區讀冊會，閣 佇梅川文化學會，參漢學吳耀贇大師學漢詩吟唱等等。這-媽囡仔大漢--啊，參翁婿過退休个日子。我上佩服--伊--个是……竟然有法度將郵局退休个翁婿，giú入去伊个漢詩團體。某行翁綴，𪜶 佇漢詩研讀這个領域，攏有真好个成績。我記持愈來愈䆀，最近發生个代誌記無啥會起--來，毋-kú以早參小妹--ā 个點點滴滴，攏 會記--得。

想遮濟，愛睏神那像猶-閣無欲收留--我，只好等天光，無，欲按怎？
#台灣人寫真 專欄，本文使用教育部推薦漢字敆臺灣閩南語羅馬字拼音方案。

台文通訊BONG報316期，2020年7月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox




郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#台灣人寫真 專欄，本文使用教育部推薦漢字敆臺灣閩南語羅馬字拼音方案。
台文通訊BONG報316期，2020年7月出刊。



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

作者：張翠苓


禮拜趁天氣燒lō，騎車去揣小妹--ā。我敆小妹--ā 攏蹛台三線。來回騎百捅 khí-囉（公里），照講應該成忝，彼暝煞睏袂去，羊仔予我趕去跳過溝，看--起-來已經跳甲比我較忝，莫 數想欲掠羊仔換愛睏神个收留。



我這个小妹--ā，從細漢恬恬仔讓--我、陪伴--我、恬恬仔大漢，到這-媽，恬恬食三碗公半。Gún阿娘生我這个小妹--ā 个時，是我跤拄袂行彼幾年，無論是tsông病院、無論是佇厝--裡，阿娘跤-遮-抨不管時偝--个，攏是我。Gún小妹--ā hông囥佇房間眠床頂，真乖，無啥會吵--人。



有一日蹛後壁落个厝邊，行過gún房間邊--阿巷路，聽著嬰仔个哭聲，問gún阿娘：「Leh哭--个是tsiâ？」阿娘講，「就上細漢个查某囝。」彼-陣仔小弟--ā 猶未出世，原來伊叫是gún阿娘不管時leh 偝 个我，就是上細漢--个。這是我猶無記持，後--來聽阿娘講起个代誌。



我對小妹--ā 个頭一層記持，應該是有一暗半暝仔，我像往過tiānn-tiānn哭án-ne，哭袂煞。小妹--ā 敆我睏仝床，眠眠仔講：「奕--ā！三姊--仔 足吵--个。」奕--ā應--伊：「三姊--仔身體無sù-sī，人刺-ia̍h，你乖，緊睏honnh！」我聽著遮-个話，內心有淡薄仔歹勢。其實嘛無啥mih 刺-ia̍h，只是歹睏癖，luî-tui起無空，烏白吵--人niâ。後--來我有較乖抑無，我毋知影。應該是無，因為個性牢入骨，用刀削袂 lut。就是一世人𠢕吵！



小妹--ā 那來那大漢，後--來二姊--仔去讀冊，小妹--ā就變成我身軀邊个伴。



我脾氣真歹，足 𠢕欺負--伊。會記得有一遍，兩人坐佇眠床道。手--裡毋知對佗捎--來个一枝phiàn-tsih，看伊白白肥肥个跤腿肉，共問講：「我共你莢看māi，好--無？」伊戇-戇應好。我就共 莢--落-去。伊煞哭--出-來。我講是你講好--个，袂-sái哭。伊會疼，當然嘛是閣再哭。彼-陣仔厝--裡無大人佇--leh，哭煞我共伊講：「袂-sái投őo！」伊真聽話，大人對田--裡作穡轉--來，伊無講起我个 hîng-gi̍k。做歹予人掩崁--起-來，其實嘛 毋是啥mih好代誌，因為無警覺，會生湠閣-較濟个歹。



我七歲彼年，阿爸取兩枝竹箍做枴仔教我學行。我干-焦 對塗跤擘起來徛--leh，就學足久--个。開始徙步學行，跋倒更加是sù常个代誌。跋倒會疼，我跋甲起呸面，tiānn-tiānn 共枴仔擲入去眠床跤，嘛 毋知有幾擺，攏是小妹--ā nǹg入去抾--出-來，提予我叫我閣再行。



我有一擺無耐心，用枴仔共拍。伊疼甲大聲哭。彼个時陣 欲倚晝，我知影奕--ā 得-欲 轉來煮飯--啊。枴仔擲--leh，用爬--个去後壁埕覕--起-來，順紲看厝邊个囡仔拭-thô。無偌久，叔伯小弟來叫--我：「恁 奕--ā叫你轉--去。」我遮無leh 戇，這-陣 轉--去一定hông摃甲做狗爬。我無隨轉--去，煞參人耍 甲失去警覺心。



過成久，另外一个厝邊个囡仔來後壁埕揣我講：「恁外媽來，有買甘蔗，叫你轉去食。」我耍 甲 悾--去，袂記得用枴仔拍小妹--ā 个代誌，叫是阿媽來是真--个。下性命爬轉去欲食甘蔗。轉到厝遮知死！無外媽、無甘蔗，奕--ā攑一枝嗽-se-gím-仔 佇門口thìng候--我。奕--ā用嗽-se-gím-仔 sut--我，共我講：「枴仔是欲 予你行路，毋是欲 予你kâng拍。今仔日你拍--个是家己个小妹--ā，後擺若去拍著別人，我是欲按怎敆人掰-huē？」



自彼遍了後，我毋 捌 閣用枴仔拍任何一个人。



我入學年歲到--啊。收著冊單个時有夠歡喜，我欲去讀冊！阿爸講：「等恁小妹年歲到遮同齊去讀冊。」我毋知哭掉幾張冊單，阿爸講：「是為你好，遮 予你等小妹--ā。」彼時我無感覺阿爸是為我好！



讀冊了後，阿爸干-焦買一个冊揹仔，我敆小妹--ā 个冊囥做伙，冊揹仔予小妹--ā揹。我足想欲有家己个冊揹仔，囥家己个物件，其實彼个年代，除了冊敆鉛筆盒仔，嘛無其他个 物件。我考試著第一名，共阿爸講我第一名，想欲一个冊揹仔。阿爸講：「予 恁小妹--ā揹冊揹仔，是為你好呢，你gām-gām！」彼時我無感覺阿爸是為我好！



叔伯阿兄聽--著，講：「你比人較濟歲，毋讀第一名，無，是欲考幾名？」其實小妹--ā成績嘛真好，我個性較放、伊較細膩，第一名tiānn-tiānn 予伊提--去。



個性袂愛參人計較，恬恬仔過伊个日子个小妹--ā，結婚了，生三个後生，好命ka̍h。囡仔離跤手了後，伊就參加社區讀冊會，閣 佇梅川文化學會，參漢學吳耀贇大師學漢詩吟唱等等。這-媽囡仔大漢--啊，參翁婿過退休个日子。我上佩服--伊--个是……竟然有法度將郵局退休个翁婿，giú入去伊个漢詩團體。某行翁綴，𪜶 佇漢詩研讀這个領域，攏有真好个成績。我記持愈來愈䆀，最近發生个代誌記無啥會起--來，毋-kú以早參小妹--ā 个點點滴滴，攏 會記--得。



想遮濟，愛睏神那像猶-閣無欲收留--我，只好等天光，無，欲按怎？


註：阿娘gún叫「奕--ā」。



#台灣人寫真 專欄，本文使用教育部推薦漢字敆臺灣閩南語羅馬字拼音方案。

台文通訊BONG報316期，2020年7月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox




郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
