台文通訊BONG報: 塔羅牌入門指南

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會

李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：蕭聿萱  （台中教育大學台灣語文學系學生 ）我讀小學个時，學校過一段時間攏 會固定揣冊商來排擔，毋-若賣囡仔冊，𪜶冊个種類真正是百百款，若無，彼-冬時哪會買著塔羅牌？十冬進前，就是我小學六年仔个時陣，阮阿姨上愛看个節目是『命運好好玩』，彼時上有名个星座專家是已經過往个薇薇安。我會記得伊彼-冬時除了會講逐禮拜个十二星座運勢，閣 會 攢一个問題甲三、四張塔羅牌予逐家選，應該是類似好運指數个 物件。阿姨逐擺攏 會叫我選，我想凡勢是受著阿姨个影響，年久月深，我對算命這件代誌就小可仔有趣味。小學六年仔个時，阮班有一个查某囡仔，功課袂-䆀，家世袂-䆀，我甲伊个交情嘛 袂-䆀；伊个名號做家華，若是單單看名，tiānn-tiānn 予人叫是伊是查埔囡仔；我甲伊个狀況是顛倒，我个名予人看就知影是查某囡仔，毋-閣我个聲音算足低音。會記得有一擺我敲電話去家華𪜶兜，是𪜶阿姨接个電話，我講我欲揣家華問功課个代誌，隔轉工，家華就講𪜶阿姨一直共伊剾洗講是毋是交男朋友--啊，因為𪜶阿姨聽我个聲，無相信我是查某囡仔。講--起-來，阮兩个算是有相仝个煩惱呢。阮兩个下課了後足 甲意走圖書館，彼个年代猶無智慧型手機仔，網路嘛 猶未像這-媽 遐-nī發達，所以去圖書館揣冊來看是真趣味，嘛 會-當順紲做工藝。我甲意看一寡較有名个小說，《小王子》就是佇 這時頭一擺看--著。若是有看過《小王子》个人應該知影內底有一句足有名个話：「真正重要个 物件是用目睭看袂著--个。」但是我彼時毋知為啥物，閣-較 甲意這句：「因為你開 佇玫瑰頂懸 个時間遮 予玫瑰變做遮-nī重要。」家華甲我無仝，伊攏看愛情小說；我捌看過幾擺伊leh看个小說，毋-閣我實在是無法度體會，這可能就是阮無仝个所在。我拄-遮有講--著，伊个家世袂-䆀，伊个 lân-san錢甲其他个同學比--起-來，算是真濟；毋-閣伊嘛無因為án-ne就烏白開，伊唯一會 開 較濟錢个所在，就是冊。彼工聽講學校閣揣冊商來排擔，阮兩个愛看冊--个，當然是相招去看鬧熱；真正毋知是啥人先提著塔羅牌个冊，橫直就因為án-ne，毋-若家華甲我，阮身軀邊个人，攏 予塔羅牌糊牢--啊。拄開始阮攏是算「啥人會 佇後一擺期考提著頭名」這款無聊个問題，毋-閣講實在，小學生嘛無遐-nī濟煩惱通算，阮就想講是加一个拭-thô-mih仔，罔 耍看māi；應該是感覺𤺪--啊，無偌久阮就共塔羅牌囥佇阮房間个冊櫥內底，後擺閣提--出-來个時，阮已經高中--啊。小學六年仔到高中一年仔，差不多四冬个時間，塔羅牌就一直倒佇我个冊櫥內，伊就親像我甲家華个緣份，一直倒佇 遐，雖然看袂著，毋-閣阮攏知影伊是真正存在。後--來阮兩个讀無仝个國中，阮嘛 kánn-那 共塔羅牌个代誌攏放袂記--得。無變--个是阮猶是tiānn-tiānn去圖書館報到，毋-閣已經毋是去揣冊來看--啊，攏是直接到自修室寫學校个功課，寫了就開始讀明仔載欲考个科目。就án-ne一工過一工，阮閣考牢無仝个高中。高中以後，我就較少去彼間圖書館--啊。這-媽想--起-來，凡勢是天註定。毋知是為啥物，高中个同學開始流行占星、算命這款物件，我就共 𪜶講阮兜有塔羅牌，會-sái 耍看māi。彼-冬時，我真正只是一个「耍看māi」个心態，哪會知影「耍-耍--leh」就變做「算算--leh」。塔羅牌基本有22張大張牌甲 56張細張牌，大張牌會-sái單獨使用，細張牌bé-sái，一定愛 甲大張牌做伙使用。有人共我問--過，明明細張牌較濟張，為啥物 閣 欲號做細張牌？其實我嘛 毋知正確个原因，凡勢是因為伊無法度單獨使用，就親像囡仔一定愛有序大个照顧仝款，所以伊遮號做細張牌。「Án-ne講--起-來，若是共 咱囥佇塔羅牌內底，咱 攏是細張牌呢。」欲讀大學進前个歇熱，為著欲揣塔羅牌个冊，我閣踏入去彼間圖書館。講實在，圖書館真正攏無變，所以我真緊就揣著冊囥佇佗位。揀好冊了後，我雄雄想起小學个時陣 足 甲意佇 遮看小說，就行去囥小說个冊櫥；我隨就看著幾若个版本个《小王子》hông囥佇-leh冊櫥仔內，嘛看著當初家華leh看个愛情小說。我已經袂記得我小學个時陣看--个是佗一个版本个《小王子》--啊，毋-閣每一个版本个封面攏有寫彼句：「真正重要个 物件是用目睭看袂著--个。」我開始同意這句話--啊。咱 个目睭看無是非、看無愛情，嘛看無煩惱；看無煩惱是按怎愈來愈濟、愈來愈重、愈來愈無仝。小學个煩惱只是你个名字、我个聲音hông叫是是查埔囡仔，án-ne 个小可仔代誌爾-爾。自小學到國中，國中到高中，高中到這-媽準備欲出社會--啊。經過遮濟冬，阮猶是愛倚靠身軀邊个人遮有辦法生活；是毋是就是因為煩惱愈來愈濟，遮愈來愈依賴塔羅牌？講--起-來，人生个可能性應該是無法度計算，阮嘛是佇有限个牌內底揀，揀好揀䆀，敢有可能只是運氣爾-爾？但是啥人想欲行冤枉路？逐家攏想欲正確个解答，逐家攏無想欲後悔。「咱是細張牌，咱 攏是囡仔。」「無呢，凡勢囡仔閣有犯錯失敗个勇氣。」「連失敗个勇氣都無，咱算是啥？」「我算是啥？」 #生活个藝術 專欄，本文使用教育部推薦漢字敆臺灣閩南語羅馬字拼音方案。台文通訊BONG報325期，2021年4月出刊。歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
我讀小學个時，學校過一段時間攏 會固定揣冊商來排擔，毋-若賣囡仔冊，𪜶冊个種類真正是百百款，若無，彼-冬時哪會買著塔羅牌？

十冬進前，就是我小學六年仔个時陣，阮阿姨上愛看个節目是『命運好好玩』，彼時上有名个星座專家是已經過往个薇薇安。我會記得伊彼-冬時除了會講逐禮拜个十二星座運勢，閣 會 攢一个問題甲三、四張塔羅牌予逐家選，應該是類似好運指數个 物件。阿姨逐擺攏 會叫我選，我想凡勢是受著阿姨个影響，年久月深，我對算命這件代誌就小可仔有趣味。

小學六年仔个時，阮班有一个查某囡仔，功課袂-䆀，家世袂-䆀，我甲伊个交情嘛 袂-䆀；伊个名號做家華，若是單單看名，tiānn-tiānn 予人叫是伊是查埔囡仔；我甲伊个狀況是顛倒，我个名予人看就知影是查某囡仔，毋-閣我个聲音算足低音。會記得有一擺我敲電話去家華𪜶兜，是𪜶阿姨接个電話，我講我欲揣家華問功課个代誌，隔轉工，家華就講𪜶阿姨一直共伊剾洗講是毋是交男朋友--啊，因為𪜶阿姨聽我个聲，無相信我是查某囡仔。講--起-來，阮兩个算是有相仝个煩惱呢。

阮兩个下課了後足 甲意走圖書館，彼个年代猶無智慧型手機仔，網路嘛 猶未像這-媽 遐-nī發達，所以去圖書館揣冊來看是真趣味，嘛 會-當順紲做工藝。我甲意看一寡較有名个小說，《小王子》就是佇 這時頭一擺看--著。

若是有看過《小王子》个人應該知影內底有一句足有名个話：「真正重要个 物件是用目睭看袂著--个。」但是我彼時毋知為啥物，閣-較 甲意這句：「因為你開 佇玫瑰頂懸 个時間遮 予玫瑰變做遮-nī重要。」

家華甲我無仝，伊攏看愛情小說；我捌看過幾擺伊leh看个小說，毋-閣我實在是無法度體會，這可能就是阮無仝个所在。

我拄-遮有講--著，伊个家世袂-䆀，伊个 lân-san錢甲其他个同學比--起-來，算是真濟；毋-閣伊嘛無因為án-ne就烏白開，伊唯一會 開 較濟錢个所在，就是冊。

彼工聽講學校閣揣冊商來排擔，阮兩个愛看冊--个，當然是相招去看鬧熱；真正毋知是啥人先提著塔羅牌个冊，橫直就因為án-ne，毋-若家華甲我，阮身軀邊个人，攏 予塔羅牌糊牢--啊。

拄開始阮攏是算「啥人會 佇後一擺期考提著頭名」這款無聊个問題，毋-閣講實在，小學生嘛無遐-nī濟煩惱通算，阮就想講是加一个拭-thô-mih仔，罔 耍看māi；應該是感覺𤺪--啊，無偌久阮就共塔羅牌囥佇阮房間个冊櫥內底，後擺閣提--出-來个時，阮已經高中--啊。

小學六年仔到高中一年仔，差不多四冬个時間，塔羅牌就一直倒佇我个冊櫥內，伊就親像我甲家華个緣份，一直倒佇 遐，雖然看袂著，毋-閣阮攏知影伊是真正存在。

後--來阮兩个讀無仝个國中，阮嘛 kánn-那 共塔羅牌个代誌攏放袂記--得。無變--个是阮猶是tiānn-tiānn去圖書館報到，毋-閣已經毋是去揣冊來看--啊，攏是直接到自修室寫學校个功課，寫了就開始讀明仔載欲考个科目。

就án-ne一工過一工，阮閣考牢無仝个高中。

高中以後，我就較少去彼間圖書館--啊。

這-媽想--起-來，凡勢是天註定。

毋知是為啥物，高中个同學開始流行占星、算命這款物件，我就共 𪜶講阮兜有塔羅牌，會-sái 耍看māi。

彼-冬時，我真正只是一个「耍看māi」个心態，哪會知影「耍-耍--leh」就變做「算算--leh」。

塔羅牌基本有22張大張牌甲 56張細張牌，大張牌會-sái單獨使用，細張牌bé-sái，一定愛 甲大張牌做伙使用。

有人共我問--過，明明細張牌較濟張，為啥物 閣 欲號做細張牌？其實我嘛 毋知正確个原因，凡勢是因為伊無法度單獨使用，就親像囡仔一定愛有序大个照顧仝款，所以伊遮號做細張牌。

「Án-ne講--起-來，若是共 咱囥佇塔羅牌內底，咱 攏是細張牌呢。」

欲讀大學進前个歇熱，為著欲揣塔羅牌个冊，我閣踏入去彼間圖書館。

講實在，圖書館真正攏無變，所以我真緊就揣著冊囥佇佗位。

揀好冊了後，我雄雄想起小學个時陣 足 甲意佇 遮看小說，就行去囥小說个冊櫥；我隨就看著幾若个版本个《小王子》hông囥佇-leh冊櫥仔內，嘛看著當初家華leh看个愛情小說。

我已經袂記得我小學个時陣看--个是佗一个版本个《小王子》--啊，毋-閣每一个版本个封面攏有寫彼句：「真正重要个 物件是用目睭看袂著--个。」

我開始同意這句話--啊。

咱 个目睭看無是非、看無愛情，嘛看無煩惱；看無煩惱是按怎愈來愈濟、愈來愈重、愈來愈無仝。

小學个煩惱只是你个名字、我个聲音hông叫是是查埔囡仔，án-ne 个小可仔代誌爾-爾。

自小學到國中，國中到高中，高中到這-媽準備欲出社會--啊。

經過遮濟冬，阮猶是愛倚靠身軀邊个人遮有辦法生活；是毋是就是因為煩惱愈來愈濟，遮愈來愈依賴塔羅牌？

講--起-來，人生个可能性應該是無法度計算，阮嘛是佇有限个牌內底揀，揀好揀䆀，敢有可能只是運氣爾-爾？

但是啥人想欲行冤枉路？逐家攏想欲正確个解答，逐家攏無想欲後悔。

「咱是細張牌，咱 攏是囡仔。」

「無呢，凡勢囡仔閣有犯錯失敗个勇氣。」

「連失敗个勇氣都無，咱算是啥？」

「我算是啥？」
台文通訊BONG報325期，2021年4月出刊。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

