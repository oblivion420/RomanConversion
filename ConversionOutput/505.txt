台文通訊BONG報: 欲食好魚，就近海墘（一）
作者：林綉華


上台語課个時，老師為逐家紹介世間个冊，叫學生囡仔轉--去，愛去圖書館抑是冊店揣一本家己上甲意个冊，紮來學校，所以放學了後，曉娟暗頓食飽，就敆哥哥、姊姊去踅冊店--囉。𪜶一行入去冊店，就看著同學已經佇 遐--啊！

曉娟：阿凱、阿亮、小芸、小柏，恁也來這間leh揣--喔！

小芸：是啊！人講：「欲食好魚，就近海墘」，這間是這附近上大間个冊店，內面个冊是有夠濟--个，當然嘛來這間啊……

阿凱：我聽講最近有出真濟新个冊，遮 毋知有抑無？

阿亮：是啥mih新冊hânn？敢有尪仔冊？

曉娟：阿亮！你頭殼內想--个 攏是『機器貓小叮噹』hōnn？

阿亮：你錯--囉！這-媽 tng流行--个是『少年花田一路』，而且閣有台語版--个 őo。

曉娟：「山可移，性不可移」，你--喔！真正是無藥醫……

小柏：其實尪仔冊嘛無啥mih 毋好啊，親像阮媽媽就買一套《論語》个尪仔冊予--我，內面共 咱無法度通體會个話語用圖畫--出-來，邊--阿 閣用白話解sueh，不止仔有水準呢！

阿亮：就是講--毋！人我嘛是一个有class 个人呢！

曉娟：Hngh，「家己褒，較 袂臭臊 」，問題是你敢有看遮有水準个尪仔冊。

阿亮：Hmh，這……

曉娟：按怎？講袂出--來--啊 hōnn！

哥哥：曉娟，「派頭在人激--个」，你莫 共人管遐濟--啦！

曉娟：是！阿兄。

（頭家聽著這陣囡仔講話遐大聲，就行--過-來）

頭家：恁 敢 會-當 較細聲--leh，遮 閣有其他个人欲看冊呢！

全部囡仔：喔！歹勢，歹勢！

頭家：恁若有需要我鬥-衫-仝 个所在，做恁來共我講無要緊。

阿凱：多謝--喔！頭家，請問恁 遮有新出版个 敆旅遊有關个冊--無？

頭家：有！啊你是欲國外--个 抑是台灣--个？

阿凱：台灣--个。

頭家：成拄好，最近有進一本《台灣全旅遊》，內容真豐富，就囥佇 C櫃遐，敢 愛我tshuā你去？

阿凱：喔！毋免--啦！我家己去揣就好，惱-la̍t őo！

（就án-ne頭家就閣 轉去櫃台遐）

姊姊：喂！逐家共想欲買个冊揀揀--leh，提去結數，通 欲 轉--去，我得-欲聯考--啊，袂用得浪費傷濟時間。

（一陣囡仔毋敢閣盤喙錦，冊買好緊提--轉-去，準備後禮拜个報告）


時間過了真緊，目一下呢，一禮拜就過--去--啊，今仔日閣是欲上台語課--囉，鐘仔聲一下霆，學生仔那走那跳，走入去教室。

老師：逐家gâu早，逐家好！

全班：老師你好！

老師：頂禮拜交代个作業，毋知逐家準備好--啊--未？

全班：準備好--啊！

老師：Án-ne 咱就來進行分享活動--囉！Siáng先來？

阿亮：老師！我先！我紮--个是《圖說台灣史》，這雖然是一本尪仔冊，毋-閣內容是用真濟圖畫來講歷史。予 咱了解台灣自古早時代到1945年所發生个代誌。

阿凱：換我，我真愛世-kè去拭-thô，所以對旅遊个冊真有興趣。彼工我去冊店揣著一本足讚个冊，我「食好鬥 相報」，今仔日就為逐家介紹這本《台灣全旅遊》……

阿邦：《台灣全旅遊》？阮兜嘛有一本。逐擺阮若欲旅行，阮爸爸攏 會先掀這本冊őo！

阿凱：是--啦！這本冊內底共 咱台灣所有个風景區、遊樂場所，每一个所在个特色攏有做簡單个介紹őo。

小乖：啊敢有講著「食」--个？

曉娟：Hóo！小乖！你哪會 tshuàn想都是「食」？

阿邦：曷無，你講伊个身材是按怎來--个？

小柏：恁 莫 共伊損（耍）--啊--啦，人伊是「先顧腹肚，遮顧佛祖」爾-爾。

小乖：大箍呆，你莫 leh「七--仔笑八--仔」，也無先看家己是生做啥mih款？

阿凱：逐家莫吵--啊好--毋？這是我leh報告呢！恁 án-ne一句來一句去，我是欲按怎講--落-去--leh？

小乖：Henn 毋--leh！阿凱，你繼續講，莫 插--𪜶。

阿凱：小乖个問題真好，這本冊个內容是應有盡有，毋-若有文字个說明，閣有附一寡較有代表性个圖敆相片őo，嘛順紲有附地圖敆路線圖，當然台灣好食个點心是袂用得欠--个。

小芸：照你án-ne講，毋就若有這本冊，就會-當全台灣遊透透--囉？

阿凱：彼是當然--个--囉！就提台南府城來講，對「頂港有名聲，下港有出名」个赤崁樓、孔子廟、億載金城……，甚至是十二佃大榕（tshîng），攏有介紹伊个歷史敆所代表个意義。閣 共你講佗位會-當食著予人「呵咾甲 會 tak舌」个擔仔麵、棺柴枋……。

小柏：講著「點心」，我就流喙瀾，有一擺，阮阿媽tshuā我去基隆廟口，遐是人kheh人，tshiāng-tshiāng滾，阮先踅一輾——Uah！足濟種足濟種个點心，予人看甲花sà-sà，煞 毋知欲點佗一項較好？後--來決定先來一盤蚵仔煎，閣去食一碗遐上出名个「鼎邊趖」，感覺有淡薄仔飽--啊，毋-閣腹肚猶有一sut仔空位，所以就招阿媽繼續去拚一碗大大碗个水果冰，共腹肚款甲圓圓圓，阿媽講伊已經飽到嚨喉--啊，我猶是喙飽目睭枵，閣去啉一杯「心涼脾土開」冰个果汁遮甘願。

（後期繼續)


◎俗語小半仙


欲食好魚，就近海墘

Heh！逐家好！我是俗語小半仙，敢知影這句「欲食好魚，就近海墘」是leh講啥貨--leh？相信逐家知影，魚是生佇水--裡，就是佇溪--裡抑是海--裡；所以欲食魚，當然愈近水邊愈方便。啊若án-ne，咱哪毋講「近溪邊」呢？其實嘛是會-sái得án-ne講，毋-閣相信逐家攏知影，一般講--起-來海魚是比汫水魚較好，所以多數人攏講：「欲食好魚，就近海墘」抑是「欲食好魚，就近海邊」，伊敆華語个『靠山吃山，靠海吃海』真倚意。

派頭在人激--个

Heh！逐家好！我俗語小半仙閣來--囉！啥物是「派頭在人激--个」呢？我來講予 恁聽：派頭就是人个穿插敆裝thānn、甚至是個人所甲意个姿態；啊啥貨是「激」？佇 遮「激」意思是隨個人所甲意--个，用一句現代華語詞來講，就是『只要我喜歡有什麼不可以』。這 敆過去政府對頭毛个長度、穿裙敆褲跤个形式逐項攏管甲 齊著个時代是無仝--个；不而過，咱 嘛 著-愛 會記--得，違反善良个風俗，抑是妨害著別人，攏是無受允准--个 őo！

食好鬥 相報

Heh！逐家好！恁若知影佗位有好食mih仔，著-愛緊報我知őo！因為我嘛想欲去食啊！各位啊！這就叫做「食好鬥 相報」--啦！意思就是若有啥mih好空--个，就緊報予親成朋友知，無論是佗位有俗mih仔、好mih仔，抑是咱台灣媠 个風景區，攏 著-愛 鬥 相報遮應該；這 敆 較早个一句真出名个華語廣播詞『請大家告訴大家』真倚意。

先顧腹肚，遮顧佛祖

Heh！逐家好！我俗語小半仙閣來--囉！「先顧腹肚，遮顧佛祖」是啥mih意思呢？原來「腹肚」是leh指民生个問題；啊若「佛祖」講--个就是信仰抑是精神上个問題，若是連三頓都顧袂飽，講啥mih偌崇高个理想、面子……攏是加講--个。這句話相當个華語是『民以食為天』。不而過，食予伊健康上重要；食傷好抑是食傷飽並無一定好őo！
頂港有名聲，下港有出名

Heh！啥物是「頂港有名聲，下港有出名」啊？聽我俗語小半仙來講予 恁聽；一般講「港」，是指港口抑是會-當行船个河流敆溪溝，佇 遮是專門指港口；所講个「頂、下」是相對性--个，以早講較北部--个是「頂」，較南部--个是「下」，台北人講台北以南攏是下港；中部人講南部是下港，以北是頂港……啊若「有名聲」敆「有出名」就是真出名个意思！簡單講就是全台灣通人知--啦！出名若是好名聲是成好；毋-閣若是臭名滿天下，彼是莫 較順őo！



相招來看戲專欄，本文使用教育部推薦漢字敆臺灣閩南語羅馬字拼音方案。
台文通訊BONG報302期，2019年5月出刊。

--------------------------------------------
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：林綉華





上台語課个時，老師為逐家紹介世間个冊，叫學生囡仔轉--去，愛去圖書館抑是冊店揣一本家己上甲意个冊，紮來學校，所以放學了後，曉娟暗頓食飽，就敆哥哥、姊姊去踅冊店--囉。𪜶一行入去冊店，就看著同學已經佇 遐--啊！



曉娟：阿凱、阿亮、小芸、小柏，恁也來這間leh揣--喔！



小芸：是啊！人講：「欲食好魚，就近海墘」，這間是這附近上大間个冊店，內面个冊是有夠濟--个，當然嘛來這間啊……



阿凱：我聽講最近有出真濟新个冊，遮 毋知有抑無？



阿亮：是啥mih新冊hânn？敢有尪仔冊？



曉娟：阿亮！你頭殼內想--个 攏是『機器貓小叮噹』hōnn？



阿亮：你錯--囉！這-媽 tng流行--个是『少年花田一路』，而且閣有台語版--个 őo。



曉娟：「山可移，性不可移」，你--喔！真正是無藥醫……



小柏：其實尪仔冊嘛無啥mih 毋好啊，親像阮媽媽就買一套《論語》个尪仔冊予--我，內面共 咱無法度通體會个話語用圖畫--出-來，邊--阿 閣用白話解sueh，不止仔有水準呢！



阿亮：就是講--毋！人我嘛是一个有class 个人呢！



曉娟：Hngh，「家己褒，較 袂臭臊 」，問題是你敢有看遮有水準个尪仔冊。



阿亮：Hmh，這……



曉娟：按怎？講袂出--來--啊 hōnn！



哥哥：曉娟，「派頭在人激--个」，你莫 共人管遐濟--啦！



曉娟：是！阿兄。



（頭家聽著這陣囡仔講話遐大聲，就行--過-來）



頭家：恁 敢 會-當 較細聲--leh，遮 閣有其他个人欲看冊呢！



全部囡仔：喔！歹勢，歹勢！



頭家：恁若有需要我鬥-衫-仝 个所在，做恁來共我講無要緊。



阿凱：多謝--喔！頭家，請問恁 遮有新出版个 敆旅遊有關个冊--無？



頭家：有！啊你是欲國外--个 抑是台灣--个？



阿凱：台灣--个。



頭家：成拄好，最近有進一本《台灣全旅遊》，內容真豐富，就囥佇 C櫃遐，敢 愛我tshuā你去？



阿凱：喔！毋免--啦！我家己去揣就好，惱-la̍t őo！



（就án-ne頭家就閣 轉去櫃台遐）



姊姊：喂！逐家共想欲買个冊揀揀--leh，提去結數，通 欲 轉--去，我得-欲聯考--啊，袂用得浪費傷濟時間。



（一陣囡仔毋敢閣盤喙錦，冊買好緊提--轉-去，準備後禮拜个報告）





時間過了真緊，目一下呢，一禮拜就過--去--啊，今仔日閣是欲上台語課--囉，鐘仔聲一下霆，學生仔那走那跳，走入去教室。



老師：逐家gâu早，逐家好！



全班：老師你好！



老師：頂禮拜交代个作業，毋知逐家準備好--啊--未？



全班：準備好--啊！



老師：Án-ne 咱就來進行分享活動--囉！Siáng先來？



阿亮：老師！我先！我紮--个是《圖說台灣史》，這雖然是一本尪仔冊，毋-閣內容是用真濟圖畫來講歷史。予 咱了解台灣自古早時代到1945年所發生个代誌。



阿凱：換我，我真愛世-kè去拭-thô，所以對旅遊个冊真有興趣。彼工我去冊店揣著一本足讚个冊，我「食好鬥 相報」，今仔日就為逐家介紹這本《台灣全旅遊》……



阿邦：《台灣全旅遊》？阮兜嘛有一本。逐擺阮若欲旅行，阮爸爸攏 會先掀這本冊őo！



阿凱：是--啦！這本冊內底共 咱台灣所有个風景區、遊樂場所，每一个所在个特色攏有做簡單个介紹őo。



小乖：啊敢有講著「食」--个？



曉娟：Hóo！小乖！你哪會 tshuàn想都是「食」？



阿邦：曷無，你講伊个身材是按怎來--个？



小柏：恁 莫 共伊損（耍）--啊--啦，人伊是「先顧腹肚，遮顧佛祖」爾-爾。



小乖：大箍呆，你莫 leh「七--仔笑八--仔」，也無先看家己是生做啥mih款？



阿凱：逐家莫吵--啊好--毋？這是我leh報告呢！恁 án-ne一句來一句去，我是欲按怎講--落-去--leh？



小乖：Henn 毋--leh！阿凱，你繼續講，莫 插--𪜶。



阿凱：小乖个問題真好，這本冊个內容是應有盡有，毋-若有文字个說明，閣有附一寡較有代表性个圖敆相片őo，嘛順紲有附地圖敆路線圖，當然台灣好食个點心是袂用得欠--个。



小芸：照你án-ne講，毋就若有這本冊，就會-當全台灣遊透透--囉？



阿凱：彼是當然--个--囉！就提台南府城來講，對「頂港有名聲，下港有出名」个赤崁樓、孔子廟、億載金城……，甚至是十二佃大榕（tshîng），攏有介紹伊个歷史敆所代表个意義。閣 共你講佗位會-當食著予人「呵咾甲 會 tak舌」个擔仔麵、棺柴枋……。



小柏：講著「點心」，我就流喙瀾，有一擺，阮阿媽tshuā我去基隆廟口，遐是人kheh人，tshiāng-tshiāng滾，阮先踅一輾——Uah！足濟種足濟種个點心，予人看甲花sà-sà，煞 毋知欲點佗一項較好？後--來決定先來一盤蚵仔煎，閣去食一碗遐上出名个「鼎邊趖」，感覺有淡薄仔飽--啊，毋-閣腹肚猶有一sut仔空位，所以就招阿媽繼續去拚一碗大大碗个水果冰，共腹肚款甲圓圓圓，阿媽講伊已經飽到嚨喉--啊，我猶是喙飽目睭枵，閣去啉一杯「心涼脾土開」冰个果汁遮甘願。



（後期繼續)











◎俗語小半仙













欲食好魚，就近海墘







Heh！逐家好！我是俗語小半仙，敢知影這句「欲食好魚，就近海墘」是leh講啥貨--leh？相信逐家知影，魚是生佇水--裡，就是佇溪--裡抑是海--裡；所以欲食魚，當然愈近水邊愈方便。啊若án-ne，咱哪毋講「近溪邊」呢？其實嘛是會-sái得án-ne講，毋-閣相信逐家攏知影，一般講--起-來海魚是比汫水魚較好，所以多數人攏講：「欲食好魚，就近海墘」抑是「欲食好魚，就近海邊」，伊敆華語个『靠山吃山，靠海吃海』真倚意。







派頭在人激--个







Heh！逐家好！我俗語小半仙閣來--囉！啥物是「派頭在人激--个」呢？我來講予 恁聽：派頭就是人个穿插敆裝thānn、甚至是個人所甲意个姿態；啊啥貨是「激」？佇 遮「激」意思是隨個人所甲意--个，用一句現代華語詞來講，就是『只要我喜歡有什麼不可以』。這 敆過去政府對頭毛个長度、穿裙敆褲跤个形式逐項攏管甲 齊著个時代是無仝--个；不而過，咱 嘛 著-愛 會記--得，違反善良个風俗，抑是妨害著別人，攏是無受允准--个 őo！







食好鬥 相報







Heh！逐家好！恁若知影佗位有好食mih仔，著-愛緊報我知őo！因為我嘛想欲去食啊！各位啊！這就叫做「食好鬥 相報」--啦！意思就是若有啥mih好空--个，就緊報予親成朋友知，無論是佗位有俗mih仔、好mih仔，抑是咱台灣媠 个風景區，攏 著-愛 鬥 相報遮應該；這 敆 較早个一句真出名个華語廣播詞『請大家告訴大家』真倚意。







先顧腹肚，遮顧佛祖







Heh！逐家好！我俗語小半仙閣來--囉！「先顧腹肚，遮顧佛祖」是啥mih意思呢？原來「腹肚」是leh指民生个問題；啊若「佛祖」講--个就是信仰抑是精神上个問題，若是連三頓都顧袂飽，講啥mih偌崇高个理想、面子……攏是加講--个。這句話相當个華語是『民以食為天』。不而過，食予伊健康上重要；食傷好抑是食傷飽並無一定好őo！





頂港有名聲，下港有出名 







Heh！啥物是「頂港有名聲，下港有出名」啊？聽我俗語小半仙來講予 恁聽；一般講「港」，是指港口抑是會-當行船个河流敆溪溝，佇 遮是專門指港口；所講个「頂、下」是相對性--个，以早講較北部--个是「頂」，較南部--个是「下」，台北人講台北以南攏是下港；中部人講南部是下港，以北是頂港……啊若「有名聲」敆「有出名」就是真出名个意思！簡單講就是全台灣通人知--啦！出名若是好名聲是成好；毋-閣若是臭名滿天下，彼是莫 較順őo！










相招來看戲專欄，本文使用教育部推薦漢字敆臺灣閩南語羅馬字拼音方案。

台文通訊BONG報302期，2019年5月出刊。



--------------------------------------------


歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
