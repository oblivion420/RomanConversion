台文通訊BONG報: 喙食，予 跤-穿坐數
作者：賴朝和

古早人講：「民以食為天」，佇 較早經濟較無發達个農業社會，大部份民眾生活上上基本个要求，就是ǹg望逐日攏 會得三頓飽，只是現時代咱台灣經濟發達，除了一寡散食个弱勢社會邊緣人士，以及一寡仔想欲減肥健身、宗教修行抑是破病个人以外，基本上已經成少人會拄著非自願枵餓个狀況。

咱國校仔攏有讀過「病從口入，禍從口出」這句語詞，佇 較早个時代公共衛生逐家較無重視，大人參囡仔因為喙食無注意衛生，腹肚疼落屎是民眾日常去予醫生看上主要个症頭之一。這其中輕--者是普通个胃腸炎，食兩三工仔胃腸藥就無啥mih代誌，毋-閣若是致著親像箍-lé-啦（霍亂）抑是腸仔熱（傷寒）彼類个嚴重傳染病，症狀上主要是嚴重个吐敆 落，一般攏是無死嘛賰半條命。這-媽 个民眾大部份攏已經毋 捌經歷箍-lé-啦參腸仔熱大流行个時代，只是逐年攏 愛接受箍-lé-啦 个預防注射，可能猶原是年歲較濟个民眾个共同記持。俗語講「鐵拍个身體袂堪得三工个 落屎」，「喙食，予 跤-穿坐數」是較早社會相當sù常个代誌。

綴公共衛生參醫藥科技那發達，親像箍-lé-啦參腸仔熱彼類細菌所引起个傳染病，這-媽 佇 較先進个國家攏已經成少發生疫情；罕得發生个病例，嘛 攏 會得有良好个藥劑通好治療。毋-閣，世界人口个大量增加以及交通个發達，現時代致著病毒性傳染病个民眾煞 那來那濟，因為病毒有逐不時發生突變个特性，所以病毒感染也成做現代人類上主要个致病原因之一，而且嘛是現代醫學成歹應付hām應付袂了个頭疼課題。

參「喙食，予 跤-穿坐數」相關个病毒性症頭，上引起逐家注意--个，應當就是這一、二十年來逐年攏 會發生个腸病毒。腸病毒个種類成濟，腸病毒个感染是現代人類感冒个致病原因之一，受腸病毒感染个患者，落屎嘛是時常有个症頭之一。大部份腸病毒个症頭佇現時代攏 袂有啥mih大代誌，只是近年有一寡仔惡性个腸病毒流行性明顯增加，一寡仔小朋友致病了後發展做嚴重个病症，甚至有過往个情形。科學家發現，惡性个腸病毒主要是用手接觸了後經由喙舌傳染，所以學校參家庭環境衛生个維護，以及小朋友捷洗手个衛生習慣，成做防止腸病毒湠染个重要空-khuè。畢竟對致著腸病毒个小朋友來講，病毒經由「喙食，予 跤-穿坐數」猶算是小事，用性命坐數 彼 遮是大代誌。

毋-閣 這-媽，逐家上介驚惶个病症，應當就是全世界tng-leh流行个新冠肺炎。新冠病毒个傳染能力足驚--人，引起个疫情非常兇惡——主要經由喙、鼻、抑是目睭傳入患者个身軀，而且世界衛生組織嘛有公佈講不明原因个 落屎是新冠肺炎个臨床條件之一，所以新冠肺炎嘛 會-sái算是「喙食，予 跤-穿坐數」个病。只是新冠肺炎个症狀虛虛實實，夯--起-來若變做重症，毋-若 會引起肺部嚴重个病症，嘛 成容易造成往生抑是tài病尾个不幸結果。目前短短个一年外內底，佇全世界已經造成數百萬人死亡，會-sái算是這幾十年來上嚴重个傳染病。

新冠病毒个傳染性參變異性攏 成 懸，因為算是一款人類个新型傳染病，所以包括預防射hām治療藥物个發展攏 猶無成熟參夠額。民眾若欲避免受著傳染，逐家暫時著-愛減少無必要个鬥陣參接觸。除了照病毒敆疫情个發展，主動配合政府个安排去接受各階段預防注射，佇個人个衛生方面嘛 愛養成掛喙am，而且適時洗搪 抑是消毒身軀參雙手个習慣。徛家衛生方面除了加強清理參消毒，嘛 愛注意厝內空氣个流通。

喙食包括主動个飲食以及無意中經由喙舌个感染，一下無拄好就會引起各種个病症。落屎是較早喙食無細膩所引起个病症中上sù常發生个症頭，枵-sâi 閣無重視衛生个人嘛上容易致著這類个症頭。佇 咱台灣有「喙食，予 跤-穿坐數」這句俗語，除了強調注意飲食衛生个重要，而且閣-較 捷 予人用來king體一寡人干-焦 會-hiáu貪圖一時个快樂，攏無去想講是毋是會產生嚴重个後果。

親像這-媽政府為著欲控制新冠肺炎湠染所實施个各種管制，難免會造成逐家生活上个無方便。有一寡人無插各種个禁令，違法進行跋-筊、烘肉、抑是其他各種無適當个群體娛樂，這款个行為毋-若家己容易受著病毒感染，而且嘛有可能進一步湠染予 閣-較濟人。到時陣除了家己「喙食，予 跤-穿坐數」，而且也有可能造成家己hām別人受著重病甚至死亡个威脅，所以逐家著-愛忍受暫時个不便，千萬毋-通做出違背疫情管制个行為。

「喙食，予 跤-穿坐數」雖然講有冬時仔並毋是「惡有惡報」，只是毋管是飲食hām環境衛生，抑是日常个觀念hām行為，咱猶原愛儘量避免「喙食，予 跤-穿坐數」事件个發生。


#咱來講看māi 專欄，本文使用教育部推薦漢字敆臺灣閩南語羅馬字拼音方案。台文通訊BONG報328期，2021年7月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：賴朝和古早人講：「民以食為天」，佇 較早經濟較無發達个農業社會，大部份民眾生活上上基本个要求，就是ǹg望逐日攏 會得三頓飽，只是現時代咱台灣經濟發達，除了一寡散食个弱勢社會邊緣人士，以及一寡仔想欲減肥健身、宗教修行抑是破病个人以外，基本上已經成少人會拄著非自願枵餓个狀況。咱國校仔攏有讀過「病從口入，禍從口出」這句語詞，佇 較早个時代公共衛生逐家較無重視，大人參囡仔因為喙食無注意衛生，腹肚疼落屎是民眾日常去予醫生看上主要个症頭之一。這其中輕--者是普通个胃腸炎，食兩三工仔胃腸藥就無啥mih代誌，毋-閣若是致著親像箍-lé-啦（霍亂）抑是腸仔熱（傷寒）彼類个嚴重傳染病，症狀上主要是嚴重个吐敆 落，一般攏是無死嘛賰半條命。這-媽 个民眾大部份攏已經毋 捌經歷箍-lé-啦參腸仔熱大流行个時代，只是逐年攏 愛接受箍-lé-啦 个預防注射，可能猶原是年歲較濟个民眾个共同記持。俗語講「鐵拍个身體袂堪得三工个 落屎」，「喙食，予 跤-穿坐數」是較早社會相當sù常个代誌。綴公共衛生參醫藥科技那發達，親像箍-lé-啦參腸仔熱彼類細菌所引起个傳染病，這-媽 佇 較先進个國家攏已經成少發生疫情；罕得發生个病例，嘛 攏 會得有良好个藥劑通好治療。毋-閣，世界人口个大量增加以及交通个發達，現時代致著病毒性傳染病个民眾煞 那來那濟，因為病毒有逐不時發生突變个特性，所以病毒感染也成做現代人類上主要个致病原因之一，而且嘛是現代醫學成歹應付hām應付袂了个頭疼課題。參「喙食，予 跤-穿坐數」相關个病毒性症頭，上引起逐家注意--个，應當就是這一、二十年來逐年攏 會發生个腸病毒。腸病毒个種類成濟，腸病毒个感染是現代人類感冒个致病原因之一，受腸病毒感染个患者，落屎嘛是時常有个症頭之一。大部份腸病毒个症頭佇現時代攏 袂有啥mih大代誌，只是近年有一寡仔惡性个腸病毒流行性明顯增加，一寡仔小朋友致病了後發展做嚴重个病症，甚至有過往个情形。科學家發現，惡性个腸病毒主要是用手接觸了後經由喙舌傳染，所以學校參家庭環境衛生个維護，以及小朋友捷洗手个衛生習慣，成做防止腸病毒湠染个重要空-khuè。畢竟對致著腸病毒个小朋友來講，病毒經由「喙食，予 跤-穿坐數」猶算是小事，用性命坐數 彼 遮是大代誌。 毋-閣 這-媽，逐家上介驚惶个病症，應當就是全世界tng-leh流行个新冠肺炎。新冠病毒个傳染能力足驚--人，引起个疫情非常兇惡——主要經由喙、鼻、抑是目睭傳入患者个身軀，而且世界衛生組織嘛有公佈講不明原因个 落屎是新冠肺炎个臨床條件之一，所以新冠肺炎嘛 會-sái算是「喙食，予 跤-穿坐數」个病。只是新冠肺炎个症狀虛虛實實，夯--起-來若變做重症，毋-若 會引起肺部嚴重个病症，嘛 成容易造成往生抑是tài病尾个不幸結果。目前短短个一年外內底，佇全世界已經造成數百萬人死亡，會-sái算是這幾十年來上嚴重个傳染病。新冠病毒个傳染性參變異性攏 成 懸，因為算是一款人類个新型傳染病，所以包括預防射hām治療藥物个發展攏 猶無成熟參夠額。民眾若欲避免受著傳染，逐家暫時著-愛減少無必要个鬥陣參接觸。除了照病毒敆疫情个發展，主動配合政府个安排去接受各階段預防注射，佇個人个衛生方面嘛 愛養成掛喙am，而且適時洗搪 抑是消毒身軀參雙手个習慣。徛家衛生方面除了加強清理參消毒，嘛 愛注意厝內空氣个流通。喙食包括主動个飲食以及無意中經由喙舌个感染，一下無拄好就會引起各種个病症。落屎是較早喙食無細膩所引起个病症中上sù常發生个症頭，枵-sâi 閣無重視衛生个人嘛上容易致著這類个症頭。佇 咱台灣有「喙食，予 跤-穿坐數」這句俗語，除了強調注意飲食衛生个重要，而且閣-較 捷 予人用來king體一寡人干-焦 會-hiáu貪圖一時个快樂，攏無去想講是毋是會產生嚴重个後果。親像這-媽政府為著欲控制新冠肺炎湠染所實施个各種管制，難免會造成逐家生活上个無方便。有一寡人無插各種个禁令，違法進行跋-筊、烘肉、抑是其他各種無適當个群體娛樂，這款个行為毋-若家己容易受著病毒感染，而且嘛有可能進一步湠染予 閣-較濟人。到時陣除了家己「喙食，予 跤-穿坐數」，而且也有可能造成家己hām別人受著重病甚至死亡个威脅，所以逐家著-愛忍受暫時个不便，千萬毋-通做出違背疫情管制个行為。「喙食，予 跤-穿坐數」雖然講有冬時仔並毋是「惡有惡報」，只是毋管是飲食hām環境衛生，抑是日常个觀念hām行為，咱猶原愛儘量避免「喙食，予 跤-穿坐數」事件个發生。 #咱來講看māi 專欄，本文使用教育部推薦漢字敆臺灣閩南語羅馬字拼音方案。台文通訊BONG報328期，2021年7月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
