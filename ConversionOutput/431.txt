台文通訊BONG報: 火金蛄來食茶
作者：蔡天享





「火金蛄，來食茶，茶燒燒，配弓蕉，茶冷冷，配龍眼，龍眼會開花，匏仔換冬瓜，冬瓜好煮湯，匏仔換粗糠，粗糠好起火，九嬸婆--ā 𠢕炊粿，炊甲臭火焦兼著火！」台大昆蟲學系楊平世名譽教授起頭就先教這條唸謠，在場个囡仔大細綴-leh唸甲喙笑目笑，也歡喜，也學著對日本時代百年來，有關台灣火金蛄研究个歷史、生活環境、發光敆保育个智識。

日人時代注重个研究是火金蛄有佗幾種，二次世界大戰了後到1990年，無啥新个科學發現，紲--落-去三十冬到今，台灣本土學者拍拚有相當个進展。台灣火金蛄攏總有63種，一生大概有四个階段：卵（十日）、幼蟲（十月日）、塗豆仁（七日）hām火金蛄（十五日）。公--个 敆母个火金蛄配種了後，母个火金蛄共卵放佇澹溼个塗岸仔--裡，孵做幼蟲，愛食螺仔敆杜蚓，紲--落變塗豆仁，成禮拜後就變做閃閃sih-sih 个火金蛄--啊！

土地開發致使都市罕得看著火金蛄，真濟有志拍拚做生態水池欲 共復育，挖窟仔、做塗岸、放清氣水、種花草、放螺仔、煞尾遮囥火金蛄幼蟲入--去，予 𪜶有通食閣有閘遮歇睏个所在，袂去予蝦仔、南洋tāi仔(吳郭魚)抑是田嬰个幼蟲（『水蠆』）食--去，thìng好生湠，庄跤種作个田園嘛 愛有仝款个觀念敆做法。

近來這一二十冬，逐家新興佇清明過了，相招去遊賞火金蛄，有个去就近个公園，有个趁歇睏日去庄跤，蹛民宿，享受火金蛄閃sih恬靜个暗暝，親像天星覕落來草埔仔彼一樣，大人囡仔攏歡喜。比論講台北木柵公園个萃湖敆虎山个虎山溪、台中東勢林場抑是嘉義阿里山，攏是出名走揣火金蛄个好所在。火金蛄結合生態遊覽，連帶提昇在地農產品買賣hām文化交流，有影是「一兼二顧，摸蜊兼洗褲。」

雖罔 袂少專家敆民眾有硩注重保育火金蛄，毋-閣 猶是拄著袂少問題，特別是田岸hām溝仔khōng紅毛塗敆作穡人thāu農藥，所引起个棲息地破壞，若欲 共火金蛄生湠个環境顧予好，就袂-sái得汙染水質、愛做塗岸、種本土花草，推廣生態遊覽嘛 愛控制人額，莫 傷 共攪擾，全面來配合，遮有永續个火金蛄生態，咱 个囝囝孫孫遮 會-當 那看火金蛄飛來手--裡那唱「火金蛄，來食茶，茶燒燒…」。



編按：本文是4/19「棲地復育台語講座~火金蛄來食茶」講座摘要記錄。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃十場有關生態環境議題个台語講座，歡迎逐家佇逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。


棲地復育台語講座專欄，本文使用教育部推薦漢字敆臺灣閩南語羅馬字拼音方案。
台文通訊BONG報302期，2019年5月出刊。

--------------------------------------------

李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：蔡天享
















「火金蛄，來食茶，茶燒燒，配弓蕉，茶冷冷，配龍眼，龍眼會開花，匏仔換冬瓜，冬瓜好煮湯，匏仔換粗糠，粗糠好起火，九嬸婆--ā 𠢕炊粿，炊甲臭火焦兼著火！」台大昆蟲學系楊平世名譽教授起頭就先教這條唸謠，在場个囡仔大細綴-leh唸甲喙笑目笑，也歡喜，也學著對日本時代百年來，有關台灣火金蛄研究个歷史、生活環境、發光敆保育个智識。



日人時代注重个研究是火金蛄有佗幾種，二次世界大戰了後到1990年，無啥新个科學發現，紲--落-去三十冬到今，台灣本土學者拍拚有相當个進展。台灣火金蛄攏總有63種，一生大概有四个階段：卵（十日）、幼蟲（十月日）、塗豆仁（七日）hām火金蛄（十五日）。公--个 敆母个火金蛄配種了後，母个火金蛄共卵放佇澹溼个塗岸仔--裡，孵做幼蟲，愛食螺仔敆杜蚓，紲--落變塗豆仁，成禮拜後就變做閃閃sih-sih 个火金蛄--啊！



土地開發致使都市罕得看著火金蛄，真濟有志拍拚做生態水池欲 共復育，挖窟仔、做塗岸、放清氣水、種花草、放螺仔、煞尾遮囥火金蛄幼蟲入--去，予 𪜶有通食閣有閘遮歇睏个所在，袂去予蝦仔、南洋tāi仔(吳郭魚)抑是田嬰个幼蟲（『水蠆』）食--去，thìng好生湠，庄跤種作个田園嘛 愛有仝款个觀念敆做法。



近來這一二十冬，逐家新興佇清明過了，相招去遊賞火金蛄，有个去就近个公園，有个趁歇睏日去庄跤，蹛民宿，享受火金蛄閃sih恬靜个暗暝，親像天星覕落來草埔仔彼一樣，大人囡仔攏歡喜。比論講台北木柵公園个萃湖敆虎山个虎山溪、台中東勢林場抑是嘉義阿里山，攏是出名走揣火金蛄个好所在。火金蛄結合生態遊覽，連帶提昇在地農產品買賣hām文化交流，有影是「一兼二顧，摸蜊兼洗褲。」



雖罔 袂少專家敆民眾有硩注重保育火金蛄，毋-閣 猶是拄著袂少問題，特別是田岸hām溝仔khōng紅毛塗敆作穡人thāu農藥，所引起个棲息地破壞，若欲 共火金蛄生湠个環境顧予好，就袂-sái得汙染水質、愛做塗岸、種本土花草，推廣生態遊覽嘛 愛控制人額，莫 傷 共攪擾，全面來配合，遮有永續个火金蛄生態，咱 个囝囝孫孫遮 會-當 那看火金蛄飛來手--裡那唱「火金蛄，來食茶，茶燒燒…」。




















編按：本文是4/19「棲地復育台語講座~火金蛄來食茶」講座摘要記錄。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃十場有關生態環境議題个台語講座，歡迎逐家佇逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。








棲地復育台語講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報302期，2019年5月出刊。



--------------------------------------------


歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
