台文通訊BONG報: 無--去--个
作者：蕭聿萱

我細漢个時陣 足 甲意咬物件，毋管是啥mih奇奇怪怪个 物件，我攏 會 共伊送入喙內；若是食--个，是無啥要緊，偏偏彼當時个我就親像是用喙leh認捌 這个世界。看著椅仔，咬！桌仔，咬！枕頭，咬！手機仔，咬！基本上厝內个家具攏已經予我咬--過--啊，毋-閣，爸爸媽媽kánn-那無啥要緊；凡勢𪜶是想講，我無食落腹肚內就好，橫直我嘛無可能閣咬偌久。

是無毋-著--啦！我leh咬物件个仝一个時陣，阮小妹是足 甲意共膨椅當做趨趨仔leh 攄，我嘛 毋知án-ne有啥mih好耍。就是親像我甲意咬物件仝款，每一个囡仔攏有家己个癖性，而且攏 予人掠無頭tsháng。看--起-來攏是一寡無大礙个怪癖，我嘛 會-sái理解阮爸母感覺無要緊个心態--啦。

毋-閣代誌就是án-ne發生--个，就是會 佇逐家攏無細膩个時陣發生。

彼一工，我閣 leh咬桌仔，阮小妹嘛仝款leh 攄「膨椅趨趨仔」；本來是兩件無相關个代誌，偏偏彼个桌仔就佇膨椅个頭前，偏偏阮小妹就佇我个 跤-遮後leh 耍。

彼是一目呢仔就發生个代誌。

阮小妹攄膨椅趨趨仔个時陣，應該是耍 甲 傷歡喜--啊，一下無細膩就攄過頭，挵著拄好佇頭前leh咬桌仔个我。

我猶未意識著發生啥mih代誌，就有一个物件對我个喙內噴--出-來，紲--落-來就開始感覺著我个喙空內底澹-澹 閣 會疼，應該是流血--啊。毋-閣六歲个我，猶舞袂清楚到底是按怎，就開始哭--啊。這-媽想--起-來其實足恐怖--个，彼當時對我个喙空內噴--出-來个 物件，其實是我个門齒。褪齒嘛 毋是án-ne舞--啦！

代誌發生个時陣已經是暗時9點，阮媽媽足緊張--个，娶我世-kè去揣猶未歇睏个齒科，總算是佇阮外媽𪜶兜附近揣著一間拄欲關門个齒科診所。我閣 會記得彼个時陣，彼間診所个鐵門攏已經關一半--啊，毋-閣看著細漢个我哭甲 遐-nī悽慘，醫生就特別為著我加班，替我處理我斷--去个門齒閣有我喙空內个空喙。

「你是為啥物 欲咬桌仔？」治療好勢了後，醫生án-ne 共我問。

我想醫生應該是因為好奇，凊彩問問--leh 爾-爾。

「伊攏 án-ne--啦，愛咬一寡奇奇怪怪个 物件；我看這擺了後伊就毋敢--啊！」

我猶 leh想講欲按怎回答這个問題个時陣，阮媽媽就先替我回答--啊。Án-ne 嘛好，橫直我佇頭殼內底猶揣袂著一个合理个解sueh，因為我家己嘛 毋知影為啥物 欲咬物件。

彼擺了後，我是真正較少leh咬遐-个奇奇怪怪个 物件--啊，阮小妹嘛 毋敢閣 攄膨椅趨趨仔。我是變成咬欶管抑是tsíng甲這款較「普通」个 物件，袂 閣咬桌仔甲椅仔--啊。Án-ne是較安全嘛 較「正常」。

無奇怪，就是普通，就是正常。我是án-ne想--个。

這件代誌結束了後無偌久，我就讀小學--啊。入學个時陣 攏 會做一寡健康檢查，因為我有蛀齒，學校就通知家長愛 閣 娶我去齒科補喙齒。

阮媽媽想講頂擺彼間个醫生人閣 袂-䆀，就去彼間診所好--啊。後--來一直到小學畢業進前，我个喙齒若是有啥問題，一定攏是去彼間齒科診所。

為啥物 干-焦到小學畢業為止？因為我小學畢業个時陣，彼間診所嘛收--起-來--啊。

我感覺有淡薄仔寂寞。

對我6歲到12歲，彼間診所就是佇 遐，我每一工對學校轉去厝攏 會經過，毋-閣 干-焦 欲檢查喙齒个時陣 遮 會入--去。

我叫是我會一直看著伊徛佇路邊，我叫是我逐冬攏 會為著欲檢查喙齒入去兩擺。

毋-閣 這-媽看--起-來，這 嘛是足平常个代誌；就親像我大學離開台北以後，逐擺轉--去攏 會看著新開个店面。有新个店面，就表示有舊个店收--起-來--啊。等時間過--去，遐-个消失个店个名字嘛仝款綴 leh消失--去--啊。

毋-閣少年个我猶 毋 捌 遮-个 物件，就是感覺心內有一个部份雄雄無--去，空空，悶悶，但是講袂清楚彼到底是啥。

無--去--个，除了彼間診所甲伊个名，猶-閣有啥？

後--來毋管是國中抑是高中，其實一直到這-媽 嘛 攏是愛半冬檢查喙齒一擺，無可能因為慣勢去个診所收--起-來就停止。後--來阮佇外媽𪜶兜附近閣揣著一間齒科，一直到我寫這篇文章个 這-媽，我攏一直是去這間「齒科二號」做檢查甲治療--个。

逐家應該攏知影，齒科診所除了有醫生以外閣有啥人？就是助理--啦。一般內科診所个助理攏是有護理背景个人，毋-閣齒科个助理kánn-那無特別要求，所以嘛是有一寡大學生會去齒科做助理个 空-khuè。

齒科診所个助理其實換足緊--个，因為逐家攏是來遮做散工爾-爾。大學畢業了後，就會去揣正式个頭路，所以我嘛已經慣勢逐擺攏看著無仝个助理。通常𪜶 嘛 袂特別甲病人開講盤-撋，毋-閣我最近佇齒科二號拄--著个助理就無仝--啊。

我想，伊應該是看著我个病歷，發現我甲伊年歲差不多，橫直上班嘛是無聊，就罔開講--一-下。

我頭一擺拄著伊，是舊年春天。

彼工是因為喙齒實在有夠疼，所以我到台北車頭个時，連行李攏 袂赴提轉去厝，就隨過去診所--啊。

「你敢是等--leh 欲出去拭-thô？無，哪會紮行李來遮？」

拄入去診所，一个穿白衫、掛喙am，我毋 捌見--過，毋-閣看--起-來就是齒科助理个人就隨共我問。我想我彼當時看--起-來一定足奇怪--个，伊遮 會 án-ne 共我問--啦。

「無--啦！我對台中轉--來，因為感覺時間袂赴先轉去厝，所以落車就隨過--來--啊。」後--來个對話，就是我解sueh我是佇台中讀冊，毋-閣我是台北人，伊就問我讀啥mih學校——遮-个 tiānn-tiānn 會 予人問--著，我攏已經有「官方回答」个問題。

後--來醫生過來共我治療，阮个對話遮短短兩分鐘就結束--啊。毋-閣 彼工我是感覺真新奇，竟然有齒科个助理會 甲我開講。

因為這擺个蛀齒較深，我逐禮拜攏 愛 轉來看診，攏總閣 愛治療兩擺。

「你敢是逐禮拜攏 會 轉來台北？」

第二擺拄著助理，伊隨就認出我--啊。我嘛 毋是彼種足 pì-sù 个個性，人主動揣我開講，我就會好好仔回應。毋知敢是因為無遐生份--啊，這擺就有一種甲 足久無看--著个同學開講个感覺。阮仝款講到醫生過--來个時陣，短短兩分鐘个 盤-撋，後--來伊就佇邊--阿 共醫生鬥-衫-仝，這 嘛是伊个 空-khuè--啦。

因為蛀齒已經蛀到神經，所以佇治療个過程中我是疼甲 leh流目屎；伊那 佇醫生邊--阿 鬥-衫-仝 那用伊个手摸我个手，慢慢仔，輕輕仔，kán-那 leh 共我惜惜。

有人共家己惜惜个感覺，是予我足心安--个。就算治療个過程真痛苦，我嘛知影有人佇邊--阿陪伴；彼个痛苦，kánn-那就無遐痛苦--啊。

閣過一禮拜，第三擺拄著伊。

凡勢是我想傷濟，毋-閣我感覺伊看著我个時陣，kánn-那有小可仔leh phu̍t-phu̍t跳，其實我嘛是--啦。我承認佇騎車來齒科个路--裡，是有小可仔leh期待會-當 甲伊開講，期待彼个短短兩分鐘个開講。

「你敢是明年就會畢業？」伊án-ne 共我問。

「應該會延後畢業--啦！」

「原來，我是會-當準時畢業。」

這工是5--月个頭一个拜五，我無意識著6--月就是畢業个季節，甚至閣 袂記得這擺治療結束了後，我閣 愛半冬遮 會來做例行个檢查。

是啊，等到我12--月去檢查喙齒个時陣，伊已經無佇 遐--啊。

講成實--个，對我來講，伊是一个生份人。

我干-焦看著伊穿白衫、掛喙am，我甚至連伊个面都無看--過；伊个學校、伊个聯絡方式甲伊个名，我啥物 攏 毋知。

就甲 12歲彼時仝款，22歲个我，感覺心內有一个部份雄雄無--去--啊，毋-閣我猶是講袂清楚彼到底是啥。Kánn-那是一个雞胿仔个線斷--去，我就án-ne看伊飛啊飛，飛去佗位？飛去我看袂著个所在--啊。

「你是為啥物 欲咬桌仔？」

我想著六歲个 彼間齒科，彼个醫生問--个，我彼當時猶 袂赴回答个問題。

「因為我叫是我若共一个物件咬牢-牢，伊就袂無--去。」

毋-閣事實是，彼張桌仔因為予我咬甲貓蛀蛀，佇我小學个時陣就擲掉--啊。

這-媽你應該知影，無--去--个，除了彼間診所甲伊个名，猶-閣有啥？

#心內話 專欄，本文使用教育部推薦漢字敆臺灣閩南語羅馬字拼音方案。
台文通訊BONG報329期，2021年8月出刊。


李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：蕭聿萱我細漢个時陣 足 甲意咬物件，毋管是啥mih奇奇怪怪个 物件，我攏 會 共伊送入喙內；若是食--个，是無啥要緊，偏偏彼當時个我就親像是用喙leh認捌 這个世界。看著椅仔，咬！桌仔，咬！枕頭，咬！手機仔，咬！基本上厝內个家具攏已經予我咬--過--啊，毋-閣，爸爸媽媽kánn-那無啥要緊；凡勢𪜶是想講，我無食落腹肚內就好，橫直我嘛無可能閣咬偌久。是無毋-著--啦！我leh咬物件个仝一个時陣，阮小妹是足 甲意共膨椅當做趨趨仔leh 攄，我嘛 毋知án-ne有啥mih好耍。就是親像我甲意咬物件仝款，每一个囡仔攏有家己个癖性，而且攏 予人掠無頭tsháng。看--起-來攏是一寡無大礙个怪癖，我嘛 會-sái理解阮爸母感覺無要緊个心態--啦。毋-閣代誌就是án-ne發生--个，就是會 佇逐家攏無細膩个時陣發生。彼一工，我閣 leh咬桌仔，阮小妹嘛仝款leh 攄「膨椅趨趨仔」；本來是兩件無相關个代誌，偏偏彼个桌仔就佇膨椅个頭前，偏偏阮小妹就佇我个 跤-遮後leh 耍。彼是一目呢仔就發生个代誌。阮小妹攄膨椅趨趨仔个時陣，應該是耍 甲 傷歡喜--啊，一下無細膩就攄過頭，挵著拄好佇頭前leh咬桌仔个我。我猶未意識著發生啥mih代誌，就有一个物件對我个喙內噴--出-來，紲--落-來就開始感覺著我个喙空內底澹-澹 閣 會疼，應該是流血--啊。毋-閣六歲个我，猶舞袂清楚到底是按怎，就開始哭--啊。這-媽想--起-來其實足恐怖--个，彼當時對我个喙空內噴--出-來个 物件，其實是我个門齒。褪齒嘛 毋是án-ne舞--啦！代誌發生个時陣已經是暗時9點，阮媽媽足緊張--个，娶我世-kè去揣猶未歇睏个齒科，總算是佇阮外媽𪜶兜附近揣著一間拄欲關門个齒科診所。我閣 會記得彼个時陣，彼間診所个鐵門攏已經關一半--啊，毋-閣看著細漢个我哭甲 遐-nī悽慘，醫生就特別為著我加班，替我處理我斷--去个門齒閣有我喙空內个空喙。「你是為啥物 欲咬桌仔？」治療好勢了後，醫生án-ne 共我問。我想醫生應該是因為好奇，凊彩問問--leh 爾-爾。「伊攏 án-ne--啦，愛咬一寡奇奇怪怪个 物件；我看這擺了後伊就毋敢--啊！」我猶 leh想講欲按怎回答這个問題个時陣，阮媽媽就先替我回答--啊。Án-ne 嘛好，橫直我佇頭殼內底猶揣袂著一个合理个解sueh，因為我家己嘛 毋知影為啥物 欲咬物件。彼擺了後，我是真正較少leh咬遐-个奇奇怪怪个 物件--啊，阮小妹嘛 毋敢閣 攄膨椅趨趨仔。我是變成咬欶管抑是tsíng甲這款較「普通」个 物件，袂 閣咬桌仔甲椅仔--啊。Án-ne是較安全嘛 較「正常」。無奇怪，就是普通，就是正常。我是án-ne想--个。這件代誌結束了後無偌久，我就讀小學--啊。入學个時陣 攏 會做一寡健康檢查，因為我有蛀齒，學校就通知家長愛 閣 娶我去齒科補喙齒。阮媽媽想講頂擺彼間个醫生人閣 袂-䆀，就去彼間診所好--啊。後--來一直到小學畢業進前，我个喙齒若是有啥問題，一定攏是去彼間齒科診所。　　為啥物 干-焦到小學畢業為止？因為我小學畢業个時陣，彼間診所嘛收--起-來--啊。我感覺有淡薄仔寂寞。對我6歲到12歲，彼間診所就是佇 遐，我每一工對學校轉去厝攏 會經過，毋-閣 干-焦 欲檢查喙齒个時陣 遮 會入--去。我叫是我會一直看著伊徛佇路邊，我叫是我逐冬攏 會為著欲檢查喙齒入去兩擺。毋-閣 這-媽看--起-來，這 嘛是足平常个代誌；就親像我大學離開台北以後，逐擺轉--去攏 會看著新開个店面。有新个店面，就表示有舊个店收--起-來--啊。等時間過--去，遐-个消失个店个名字嘛仝款綴 leh消失--去--啊。毋-閣少年个我猶 毋 捌 遮-个 物件，就是感覺心內有一个部份雄雄無--去，空空，悶悶，但是講袂清楚彼到底是啥。無--去--个，除了彼間診所甲伊个名，猶-閣有啥？後--來毋管是國中抑是高中，其實一直到這-媽 嘛 攏是愛半冬檢查喙齒一擺，無可能因為慣勢去个診所收--起-來就停止。後--來阮佇外媽𪜶兜附近閣揣著一間齒科，一直到我寫這篇文章个 這-媽，我攏一直是去這間「齒科二號」做檢查甲治療--个。逐家應該攏知影，齒科診所除了有醫生以外閣有啥人？就是助理--啦。一般內科診所个助理攏是有護理背景个人，毋-閣齒科个助理kánn-那無特別要求，所以嘛是有一寡大學生會去齒科做助理个 空-khuè。齒科診所个助理其實換足緊--个，因為逐家攏是來遮做散工爾-爾。大學畢業了後，就會去揣正式个頭路，所以我嘛已經慣勢逐擺攏看著無仝个助理。通常𪜶 嘛 袂特別甲病人開講盤-撋，毋-閣我最近佇齒科二號拄--著个助理就無仝--啊。我想，伊應該是看著我个病歷，發現我甲伊年歲差不多，橫直上班嘛是無聊，就罔開講--一-下。我頭一擺拄著伊，是舊年春天。彼工是因為喙齒實在有夠疼，所以我到台北車頭个時，連行李攏 袂赴提轉去厝，就隨過去診所--啊。「你敢是等--leh 欲出去拭-thô？無，哪會紮行李來遮？」拄入去診所，一个穿白衫、掛喙am，我毋 捌見--過，毋-閣看--起-來就是齒科助理个人就隨共我問。我想我彼當時看--起-來一定足奇怪--个，伊遮 會 án-ne 共我問--啦。「無--啦！我對台中轉--來，因為感覺時間袂赴先轉去厝，所以落車就隨過--來--啊。」後--來个對話，就是我解sueh我是佇台中讀冊，毋-閣我是台北人，伊就問我讀啥mih學校——遮-个 tiānn-tiānn 會 予人問--著，我攏已經有「官方回答」个問題。後--來醫生過來共我治療，阮个對話遮短短兩分鐘就結束--啊。毋-閣 彼工我是感覺真新奇，竟然有齒科个助理會 甲我開講。因為這擺个蛀齒較深，我逐禮拜攏 愛 轉來看診，攏總閣 愛治療兩擺。「你敢是逐禮拜攏 會 轉來台北？」第二擺拄著助理，伊隨就認出我--啊。我嘛 毋是彼種足 pì-sù 个個性，人主動揣我開講，我就會好好仔回應。毋知敢是因為無遐生份--啊，這擺就有一種甲 足久無看--著个同學開講个感覺。阮仝款講到醫生過--來个時陣，短短兩分鐘个 盤-撋，後--來伊就佇邊--阿 共醫生鬥-衫-仝，這 嘛是伊个 空-khuè--啦。因為蛀齒已經蛀到神經，所以佇治療个過程中我是疼甲 leh流目屎；伊那 佇醫生邊--阿 鬥-衫-仝 那用伊个手摸我个手，慢慢仔，輕輕仔，kán-那 leh 共我惜惜。有人共家己惜惜个感覺，是予我足心安--个。就算治療个過程真痛苦，我嘛知影有人佇邊--阿陪伴；彼个痛苦，kánn-那就無遐痛苦--啊。閣過一禮拜，第三擺拄著伊。凡勢是我想傷濟，毋-閣我感覺伊看著我个時陣，kánn-那有小可仔leh phu̍t-phu̍t跳，其實我嘛是--啦。我承認佇騎車來齒科个路--裡，是有小可仔leh期待會-當 甲伊開講，期待彼个短短兩分鐘个開講。「你敢是明年就會畢業？」伊án-ne 共我問。「應該會延後畢業--啦！」「原來，我是會-當準時畢業。」這工是5--月个頭一个拜五，我無意識著6--月就是畢業个季節，甚至閣 袂記得這擺治療結束了後，我閣 愛半冬遮 會來做例行个檢查。是啊，等到我12--月去檢查喙齒个時陣，伊已經無佇 遐--啊。講成實--个，對我來講，伊是一个生份人。　　我干-焦看著伊穿白衫、掛喙am，我甚至連伊个面都無看--過；伊个學校、伊个聯絡方式甲伊个名，我啥物 攏 毋知。就甲 12歲彼時仝款，22歲个我，感覺心內有一个部份雄雄無--去--啊，毋-閣我猶是講袂清楚彼到底是啥。Kánn-那是一个雞胿仔个線斷--去，我就án-ne看伊飛啊飛，飛去佗位？飛去我看袂著个所在--啊。「你是為啥物 欲咬桌仔？」我想著六歲个 彼間齒科，彼个醫生問--个，我彼當時猶 袂赴回答个問題。「因為我叫是我若共一个物件咬牢-牢，伊就袂無--去。」毋-閣事實是，彼張桌仔因為予我咬甲貓蛀蛀，佇我小學个時陣就擲掉--啊。這-媽你應該知影，無--去--个，除了彼間診所甲伊个名，猶-閣有啥？#心內話 專欄，本文使用教育部推薦漢字敆臺灣閩南語羅馬字拼音方案。台文通訊BONG報329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#心內話 專欄，本文使用教育部推薦漢字敆臺灣閩南語羅馬字拼音方案。
台文通訊BONG報329期，2021年8月出刊。


