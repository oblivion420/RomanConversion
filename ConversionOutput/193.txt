台文通訊BONG報: 本土瀕危語言个棲地復育
作者：夏途島

「棲地」（tshe-tē）佇台語中，猶未有適合个翻譯，照伊个意思，倚「地界」或者「徛家」，毋-閣 攏無足 合伊个意思，講是「地界」， ká-那 傷大，講是「徛家」，ká-那 傷細。咱一般講著「棲地」，攏 會直接想著自然生態，其實人類个文化語言嘛仝款有伊个棲地，而且嘛仝款有伊个生態保育問題。



佇台灣，一般人攏同意原住民語敆客語有生存危機，毋-閣講著上濟人講个本土語言——台語，tiānn-tiānn就無一定有共識，真濟人感覺無管--伊，伊嘛 袂無--去，或者就算承認有可能失傳个人嘛 會講，「若真正斷根又閣按怎？」因為濟濟人無正視 這个問題，這-媽 會-sái講，危機那來那大。

國際上對瀕危語言个定義有分級，若照彼个標準，現此時，台語平常生活有硩講硩用--个大概攏四十歲以上个人，照聯合國个標準，應該算「嚴重危險」。根據中山大學2016年个調查，民國六十年次个家長就已經無甲一半，𪜶 个囡仔會 敆 𪜶講母語，民國八十年次个家長，這个比例閣 加 較降，已經無甲三成。學術上，語言活力个其中一个指標，就是無仝世代之間愛用伊來生活對話，若án-ne看--起-來，台灣各種本土語言个活力攏非常無夠。

另外，閣有一寡研究表示，中產階級佇厝--裡使用台語个比例上少，毋-閣，講者豐惠老師講，遮-个研究較粗淺，採樣个範圍無夠齊，干-焦 會-sái 罔參考。最近家己覺醒，自動欲 予囡仔細漢就學母語、參加親子共學團敆逐款母語活動--个，多數是中產階級。

其他語言先莫講，台語个復育上大个問題是一般根本無意識著台語消失个危機，想講家己有硩講就好，無想著囡仔攏無硩講，以後 siâng 通傳承。閣想講少數族群遮需要保護，無想著就算人數濟，若無少年人傳承，多數族群个語言嘛 會無--去。這-媽 tiānn-tiānn有囡仔會認為「家己个母語是華語」，就算伊个爸母是台語人，這款認同問題會致使台語失傳个危機嚴重。政府个政策是另外一件代誌，若一般國民本身家己意識敆認同無夠，本土語言个復育就會真困難。

「國家語言發展法」通過了後，閣來就是落實个問題，因為這法無罰則，若地方消極應對，可能會 捒 袂落--去；閣來，地方選擇第一、第二通行語言是另外一个問題。豐惠老師講，照伊所知，有寡鄉鎮是客人原住民一半一半，將來欲 撨 siâng做第一通行語，siâng做第二通行語，可能就愛拚 甲。閣有，通行語定--落-去，是毋是愛準備有夠額个通譯，抑是公務人員个語言能力愛做提升，足濟細節需要處理、思考。

教育方面，課綱 敢 愛改？按怎改？學生能力評量按怎進行？教學時數問題？濟濟代誌攏需要考量。

教育部未來欲將本土語言敆新住民語言囥仝時段予學生選修，講干-焦 會-sái選一種，這種做法，變做學新住民語，就袂-sái學本土語言，學本土語言，就袂-sái學新住民語，這 嘛 會致使新住民欲融合佇台灣社會加一層阻礙，應該愛 共兩个切開，上好本土語言敆新住民語言攏 會-sái學。

這-媽台語台無偌久就會開播，希望對咱台語个復育會-sái有幫贊。台語復育个 空-khuè實在真正濟，咱逐个有志同心來拍拚！




編按：本文是3/15「本土瀕危語言个棲地復育」講座摘要記錄。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃十場有關生態環境議題个台語講座，歡迎逐家佇逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。

棲地復育台語講座專欄，本文使用教育部推薦漢字敆臺灣閩南語羅馬字拼音方案。
台文通訊BONG報300期，2019年3月出刊。

--------------------------------------------
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：夏途島




「棲地」（tshe-tē）佇台語中，猶未有適合个翻譯，照伊个意思，倚「地界」或者「徛家」，毋-閣 攏無足 合伊个意思，講是「地界」， ká-那 傷大，講是「徛家」，ká-那 傷細。咱一般講著「棲地」，攏 會直接想著自然生態，其實人類个文化語言嘛仝款有伊个棲地，而且嘛仝款有伊个生態保育問題。

















佇台灣，一般人攏同意原住民語敆客語有生存危機，毋-閣講著上濟人講个本土語言——台語，tiānn-tiānn就無一定有共識，真濟人感覺無管--伊，伊嘛 袂無--去，或者就算承認有可能失傳个人嘛 會講，「若真正斷根又閣按怎？」因為濟濟人無正視 這个問題，這-媽 會-sái講，危機那來那大。







國際上對瀕危語言个定義有分級，若照彼个標準，現此時，台語平常生活有硩講硩用--个大概攏四十歲以上个人，照聯合國个標準，應該算「嚴重危險」。根據中山大學2016年个調查，民國六十年次个家長就已經無甲一半，𪜶 个囡仔會 敆 𪜶講母語，民國八十年次个家長，這个比例閣 加 較降，已經無甲三成。學術上，語言活力个其中一个指標，就是無仝世代之間愛用伊來生活對話，若án-ne看--起-來，台灣各種本土語言个活力攏非常無夠。







另外，閣有一寡研究表示，中產階級佇厝--裡使用台語个比例上少，毋-閣，講者豐惠老師講，遮-个研究較粗淺，採樣个範圍無夠齊，干-焦 會-sái 罔參考。最近家己覺醒，自動欲 予囡仔細漢就學母語、參加親子共學團敆逐款母語活動--个，多數是中產階級。







其他語言先莫講，台語个復育上大个問題是一般根本無意識著台語消失个危機，想講家己有硩講就好，無想著囡仔攏無硩講，以後 siâng 通傳承。閣想講少數族群遮需要保護，無想著就算人數濟，若無少年人傳承，多數族群个語言嘛 會無--去。這-媽 tiānn-tiānn有囡仔會認為「家己个母語是華語」，就算伊个爸母是台語人，這款認同問題會致使台語失傳个危機嚴重。政府个政策是另外一件代誌，若一般國民本身家己意識敆認同無夠，本土語言个復育就會真困難。







「國家語言發展法」通過了後，閣來就是落實个問題，因為這法無罰則，若地方消極應對，可能會 捒 袂落--去；閣來，地方選擇第一、第二通行語言是另外一个問題。豐惠老師講，照伊所知，有寡鄉鎮是客人原住民一半一半，將來欲 撨 siâng做第一通行語，siâng做第二通行語，可能就愛拚 甲。閣有，通行語定--落-去，是毋是愛準備有夠額个通譯，抑是公務人員个語言能力愛做提升，足濟細節需要處理、思考。







教育方面，課綱 敢 愛改？按怎改？學生能力評量按怎進行？教學時數問題？濟濟代誌攏需要考量。







教育部未來欲將本土語言敆新住民語言囥仝時段予學生選修，講干-焦 會-sái選一種，這種做法，變做學新住民語，就袂-sái學本土語言，學本土語言，就袂-sái學新住民語，這 嘛 會致使新住民欲融合佇台灣社會加一層阻礙，應該愛 共兩个切開，上好本土語言敆新住民語言攏 會-sái學。







這-媽台語台無偌久就會開播，希望對咱台語个復育會-sái有幫贊。台語復育个 空-khuè實在真正濟，咱逐个有志同心來拍拚！ 

















編按：本文是3/15「本土瀕危語言个棲地復育」講座摘要記錄。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃十場有關生態環境議題个台語講座，歡迎逐家佇逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。




棲地復育台語講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報300期，2019年3月出刊。



--------------------------------------------


歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
