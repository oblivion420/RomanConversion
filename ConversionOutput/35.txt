台文通訊BONG報: 野外．拭-thô．記錄
作者：張寶明


四月天，海有天个粉藍，天有海个笑藍，海天一色。溫柔海風敆海湧，leh歡迎gún今仔日个校外教學，徛佇富貴角老梅个海邊仔，gún做陣leh享受大自然个 媠。原來富貴角是一个海鼻，自早就有一个真媠 个平埔族名——打鞭，後--來个人根據1762年，荷蘭人寫佇冊--裡个名hoek翻譯，號做「富基角」，日本時代共改號「富貴角」到今。

行過樸實、有田庄氣味个老梅庄內，遠遠一phiàn彎彎个海沙埔，敆白頭个海湧leh 耍走相-逐，gún恬恬仔行--過-去，看袂出siáng贏。

「Uah……！海leh噴水呢！」「噴足 懸--个 呢！」一捀人那 ia̍h仔衝火欲 tsông去海邊仔，好佳哉，予老師个 觱仔聲擋--起-來。喔！原來遮就是名聲透京城个「老梅綠石槽」，青色个海菜生佇石槽壁滇滿滿，光iānn-iānn 个日頭tshiō lueh到tè青奶-奶，海湧一波一波對石槽縫灌--入-去，一港一港个噴水衝上天尾頂，「喔……！」「喔……！」嘛 綴 leh一陣一陣響上天，gún 那一陣見糖喊袂走个狗蟻，毋甘共眼前个 媠景講再會。

沿路行，gún掠海邊金金看，大石頭那 予刀仔切--過，有夠怪奇，邊--阿 个角攏尖尖。「Uah……！」這是四季个風敆幼沙个傑作——「風稜石」。

行lueh海邊仔斟酌siòng，彼一粒一粒那火山口个「馬牙」，生滿規粒石頭仔，害石頭仔介成臭頭--去。頂懸 閣有像加-tsua̍h 个海加-tsua̍h leh趖來趖去，驚死人--喔！害無膽--个驚甲吱吱叫，走甲離離。遐-个人無看著著生驚、古錐个「沙馬仔」、「白底仔」，敆 會 共身軀kat規毬个「鐵甲」，實在有夠可惜--个--啦！

行入樹林，風共奇形怪狀个樹仔吹甲 sah-sah叫，樹䘼跤涼甲想欲倒leh塗跤睏；「這是風剪樹！」个聲音趕走愛睏神，共好玄窒滿我个頭殼，「是仝向、緊mé 个海風共樹仔雕--出-來个形。」雖罔有解答，毋-閣，風真可惡，共可憐个樹仔凌遲甲變「祕雕樹」。

尾--仔，來到北海岸重要个地標「富貴角燈塔」，塔懸 14.3公尺，佇 1897年起好，日本人佇台灣起个頭座燈塔，八角形鋼骨、烏白條紋个塔身，佇四箍輾-轉白siak-siak 个牆圍--裡，特別hiánn目，像一幅圖，媠 ka̍h！

來富貴角，特殊个自然景緻、phong-phài 个生態，充滿gún 个心靈，得著飽飽个環保啟示，一生難忘。富貴角，佇 遐等恁去體會。

註解：
1. 笑藍（tshiò-lâm）：『淡藍色。』
2.老梅（Ló-muî）：石門區老梅里。
3.海鼻：『海岬、海角。』
4.打鞭（Tánn-pian）：『平埔語地名譯音，又譯打賓。富貴角的舊地名。』
5.hoek：『荷蘭語，海岬之意。』
6.老梅綠石槽（Li̍k-tsio̍h-tsô）：『老梅里的海岸由藻類寄附火山岩所形成的綠色礁岩及海蝕溝海岸。』
7.光iānn-iānn：『光亮無比的。』
8.青奶-奶：『綠油油的。』
9.風稜石（hong-lîng-tsio̍h）：『堅硬均質的安山岩塊受風沙的長年磨刮，成為佈滿擦痕的岩面和尖銳稜線，也就是所謂的風稜石。』
10.馬牙：『笠藤壺。』
11.海加-tsua̍h：『海蟑螂，因為外型很像昆蟲中三對腳的蟑螂，故名。』
12.沙馬仔：『沙蟹。』
13.白底仔：『瘤突斜紋蟹。』
14.鐵甲：『大駝石鼈。』
15.緊mé：『迅即、迅速。』
16.祕雕樹：『外型很奇怪的樹。』
17.尾--仔：『最後、後來。』




禮拜早起，日頭炎炎，風涼涼，gún規家伙仔來到貢寮个田寮洋遊賞鳥隻。入來山區，沿路一跡一跡个 捋仔田連落來一phiàn 个水田閣透到溼地--去，有黃有青个畫布--裡鳥隻滿天飛，大自然个景緻媠 甲 那像毋是真--个--leh！

Gún行到涼亭仔，就隨看著魚江鳥對 捋仔田遐飛過水面，雙爪共魚仔掠--leh，tshûn-pān 欲 轉去岫飼鳥仔囝。軁過烏烏暗暗个磅空，gún看著一隻蛇鷹徛佇焦樹尾頂「Huh！Huh！Huh！Ai-伊……ai-伊……」連leh一直叫，介成真孤單leh hiàm-喝同伴緊來呢！行佇溪仔岸gún 閣發見田徛仔、花喙鴨今頭觀察敵情，各種个白翎鷥有个 ànn頭討食，有个攑頭待機欲食粗飽，細隻白翎鷥一直「Kuah！Kuah！Kuah！」叫，親像hiàm gún去敆 𪜶 拭-thô。

這時，田寮洋个溼地，風微微，日頭燒lō燒lō ，黃gìm-gìm 个稻仔leh跳一大phiàn 个波浪舞，大仔大群leh飛个粟鳥仔tshi-tshi-tshā-tshā鬧熱滾滾，連顧園个稻草人嘛 毋驚，那 佇菜市仔喝價數--leh！無疑悟，gún 个心情煞 攏輕鬆--起-來。Gún逐家共歇佇電線个一對燕仔ia̍t手相借問：「Heh……heh……」。根本無欲 插--gún，干-焦顧leh談情說愛，有夠無意思！Gún一捀人行來到雙龍橋跤，看著釣魚翁，用召鏡看著伊个喙長長尖尖，徛佇樹枝，喙那「Tsiuh……tsiuh……tsiuh……」叫，目睭那 siòng水面，siòng準就鑽入水--裡共魚仔啄--起-來，莫怪是掠魚高手。

規路有白茫茫个菅芒花，用美麗搖--leh搖--leh 个雙手leh歡迎--gún，心情更加樂thiòng。到甲 炕闊个溼地，gún聽著非常怪奇个聲音，人講『天線寶寶』个塗豆鳥竟然發出敆貓咪聲仝款个「Miau！Miau！Miau！」，予人鉎想都想無。隨閣發見是「古錐精」个牛屎鳥，伊一直leh叫「Tsi-奶！Tsi-奶！」，親像leh 共 gún講伊愛這个名，上神奇--个是伊會頂下頂下án-ne飛，那像leh跳波浪个迎賓舞呢！實在真罕奇！

尾--仔 gún 佇德心宮歇晝，享受福隆便當，嘛享受早仔（tsái-仔）滿滿个收成。想袂到田寮洋溼地是遮-nī讚个教室，gún 佇 遮學著真濟真濟个 物件。歡迎逐家做陣來攬大自然、抱大自然，嘛做陣來共伊疼惜。


註解：
1. 捋仔田：『梯田』
2. 魚江鳥：『魚鷹』
3. 蛇鷹：『大冠鷲』
4. 同伴（tâng-phuānn）：『同伴、夥伴』
5. 田徛仔（tshân-徛-仔）：『蒼鷺』
6. 花喙鴨：『花嘴鴨』
7. tshi-tshi-tshā-tshā：『非常吵雜的聲音』
8. 釣魚翁：『翠鳥』
9. 塗豆鳥：『鶺鴒』
10.牛屎鳥：『小辮鴴』

禮拜，我敆小妹猶 佇眠床頂onn-onn睏，就予阿爸挖--起-來，講欲 娶 gún去坪林个金瓜寮，體驗生態旅行，阿爸真知影gún愛大自然生態个空縫呢！

Gún來到金瓜寮溪邊仔个農場，為著欲 欶大自然个「芬多精」，gún稅鐵馬騎。

到第一个目的地——魚蕨步道，順小路行，隨感受著樹林个涼爽敆恬靜，青-青 个「芬多精」欶入鼻空精神隨來，拄著仔遠遠傳來山鳥个叫聲，響亮掛回音，風微微吹過樹林sih-sā-sih-sā，聲沉雄壯，掣流个水聲si-lih-si-lih，清脆懸切，合奏大自然个交響樂，gún 那行那欣賞，陶醉佇樹林--裡！

路邊通泉草茄白色个花，那 tsih-tsuh 个囡仔吐舌共 gún 弄鬼面；姑婆芋敆鐵雨傘攑大葵扇ia̍t來ia̍t去跳舞歡迎--gún；峇-hio̍h翼生佇杉仔个樹身那鳥仔岫，內底毋知有鳥仔囝--無？山大人身軀長長，徛懸-懸 leh監督樹林个一舉一動，遮一欉遐一欉佈陣周密ka̍h，莫怪樹林--裡个萬物攏遵守大自然个規矩。

溪仔水佇石頭縫走相-逐順紲奏樂，gún 糋流沿溪邊行，佇伶俐節奏个樂聲--裡，有冬時仔聽著徛佇樹枝个釣魚翁「Tsiuh……tsiuh……」叫，欲啄魚仔个聲，有冬時仔聽著徛佇石頭頂个紅尾冬仔「支-支-加-加-tsiu-tsiu……」叫，欲掠蟲个聲，等看著穿媠色羽毛衫个時，「有夠媠--个！」樂thiòng 甲 毋敢喝--出-來。

「佇水--裡ia̍p-ia̍p-sih--个是啥？」「水中火金蛄——苦花--啦！」「你看溪哥仔、石斑反身leh 吮食，嘛 ia̍p-ia̍p-sih 呢！」狗gām仔、石貼仔、花貼仔佇水底喙gap--leh gap--leh我實在分袂出，siáng是siáng，抑是轉來問Google 較有影！

短短1.2公里个魚蕨步道，真惱-la̍t金瓜寮溪孕育「生態多樣」敆「物種多樣」，予 gún 這 逝飽滇 个生態旅行。


註解：
1. 空縫：『指把柄、漏洞或錯誤。』
2. 芬多精（薰-都-舂）：『一種由森林中高等植物的葉、枝幹、花朵等所散發的揮發性物質。』
3. 魚蕨步道（Hî-kueh-pōo-就）：『坪林的金瓜寮溪旁，可沿步道欣賞各種蕨類及各類魚群。』
4. tsih-tsuh：『淘氣、頑皮、喜歡捉弄別人。』
5. 鐵雨傘：『雙扇蕨。』
6. 峇-hio̍h翼：『山蘇，又名鳥巢蕨。』
7. 山大人（suann-tuā-人）：筆筒樹，又名蛇木、山棕蕨。
8. 紅尾冬仔：『鉛色水鶇。』
9. ia̍p-ia̍p-sih：『亮光閃爍。』
10.   苦花（khóo-hue）：『台灣鏟頜魚。』
11. 溪哥仔：『溪哥、粗首，又名苦槽仔、闊嘴郎。』
12.   石斑（tsio̍h-pan）：『台灣石魚賓。』
13. 狗gām仔：『台灣蝦虎魚。』
14.   石貼仔（tsio̍h-tah-仔）：『台灣間爬岩鰍。』
15. 花貼仔（hue-tah-仔）：『台灣纓口鰍。』

#光景罔 uē 專欄，本文使用教育部推薦漢字敆傳統白話字方案。




台文通訊BONG報314期，2020年5月出刊。














歡迎捐款贊助　#李江却台語文教基金會　（捐款通抵稅，匯款了後請通知02-23112199）





線上捐款(定期定額) https://ppt.cc/fF5bhx





線上捐款(單筆) https://ppt.cc/fcycox











郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會








李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。











◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
台文通訊BONG報314期，2020年5月出刊。


歡迎捐款贊助　#李江却台語文教基金會　（捐款通抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：張寶明




頭葩、來去富貴角



四月天，海有天个粉藍，天有海个笑藍，海天一色。溫柔海風敆海湧，leh歡迎gún今仔日个校外教學，徛佇富貴角老梅个海邊仔，gún做陣leh享受大自然个 媠。原來富貴角是一个海鼻，自早就有一个真媠 个平埔族名——打鞭，後--來个人根據1762年，荷蘭人寫佇冊--裡个名hoek翻譯，號做「富基角」，日本時代共改號「富貴角」到今。



行過樸實、有田庄氣味个老梅庄內，遠遠一phiàn彎彎个海沙埔，敆白頭个海湧leh 耍走相-逐，gún恬恬仔行--過-去，看袂出siáng贏。



「Uah……！海leh噴水呢！」「噴足 懸--个 呢！」一捀人那 ia̍h仔衝火欲 tsông去海邊仔，好佳哉，予老師个 觱仔聲擋--起-來。喔！原來遮就是名聲透京城个「老梅綠石槽」，青色个海菜生佇石槽壁滇滿滿，光iānn-iānn 个日頭tshiō lueh到tè青奶-奶，海湧一波一波對石槽縫灌--入-去，一港一港个噴水衝上天尾頂，「喔……！」「喔……！」嘛 綴 leh一陣一陣響上天，gún 那一陣見糖喊袂走个狗蟻，毋甘共眼前个 媠景講再會。



沿路行，gún掠海邊金金看，大石頭那 予刀仔切--過，有夠怪奇，邊--阿 个角攏尖尖。「Uah……！」這是四季个風敆幼沙个傑作——「風稜石」。



行lueh海邊仔斟酌siòng，彼一粒一粒那火山口个「馬牙」，生滿規粒石頭仔，害石頭仔介成臭頭--去。頂懸 閣有像加-tsua̍h 个海加-tsua̍h leh趖來趖去，驚死人--喔！害無膽--个驚甲吱吱叫，走甲離離。遐-个人無看著著生驚、古錐个「沙馬仔」、「白底仔」，敆 會 共身軀kat規毬个「鐵甲」，實在有夠可惜--个--啦！



行入樹林，風共奇形怪狀个樹仔吹甲 sah-sah叫，樹䘼跤涼甲想欲倒leh塗跤睏；「這是風剪樹！」个聲音趕走愛睏神，共好玄窒滿我个頭殼，「是仝向、緊mé 个海風共樹仔雕--出-來个形。」雖罔有解答，毋-閣，風真可惡，共可憐个樹仔凌遲甲變「祕雕樹」。



尾--仔，來到北海岸重要个地標「富貴角燈塔」，塔懸 14.3公尺，佇 1897年起好，日本人佇台灣起个頭座燈塔，八角形鋼骨、烏白條紋个塔身，佇四箍輾-轉白siak-siak 个牆圍--裡，特別hiánn目，像一幅圖，媠 ka̍h！



來富貴角，特殊个自然景緻、phong-phài 个生態，充滿gún 个心靈，得著飽飽个環保啟示，一生難忘。富貴角，佇 遐等恁去體會。



註解：

1. 笑藍（tshiò-lâm）：『淡藍色。』

2.老梅（Ló-muî）：石門區老梅里。

3.海鼻：『海岬、海角。』

4.打鞭（Tánn-pian）：『平埔語地名譯音，又譯打賓。富貴角的舊地名。』

5.hoek：『荷蘭語，海岬之意。』

6.老梅綠石槽（Li̍k-tsio̍h-tsô）：『老梅里的海岸由藻類寄附火山岩所形成的綠色礁岩及海蝕溝海岸。』

7.光iānn-iānn：『光亮無比的。』

8.青奶-奶：『綠油油的。』

9.風稜石（hong-lîng-tsio̍h）：『堅硬均質的安山岩塊受風沙的長年磨刮，成為佈滿擦痕的岩面和尖銳稜線，也就是所謂的風稜石。』

10.馬牙：『笠藤壺。』

11.海加-tsua̍h：『海蟑螂，因為外型很像昆蟲中三對腳的蟑螂，故名。』

12.沙馬仔：『沙蟹。』

13.白底仔：『瘤突斜紋蟹。』

14.鐵甲：『大駝石鼈。』

15.緊mé：『迅即、迅速。』

16.祕雕樹：『外型很奇怪的樹。』

17.尾--仔：『最後、後來。』








二葩、愛．田寮洋．鳥隻



禮拜早起，日頭炎炎，風涼涼，gún規家伙仔來到貢寮个田寮洋遊賞鳥隻。入來山區，沿路一跡一跡个 捋仔田連落來一phiàn 个水田閣透到溼地--去，有黃有青个畫布--裡鳥隻滿天飛，大自然个景緻媠 甲 那像毋是真--个--leh！



Gún行到涼亭仔，就隨看著魚江鳥對 捋仔田遐飛過水面，雙爪共魚仔掠--leh，tshûn-pān 欲 轉去岫飼鳥仔囝。軁過烏烏暗暗个磅空，gún看著一隻蛇鷹徛佇焦樹尾頂「Huh！Huh！Huh！Ai-伊……ai-伊……」連leh一直叫，介成真孤單leh hiàm-喝同伴緊來呢！行佇溪仔岸gún 閣發見田徛仔、花喙鴨今頭觀察敵情，各種个白翎鷥有个 ànn頭討食，有个攑頭待機欲食粗飽，細隻白翎鷥一直「Kuah！Kuah！Kuah！」叫，親像hiàm gún去敆 𪜶 拭-thô。



這時，田寮洋个溼地，風微微，日頭燒lō燒lō ，黃gìm-gìm 个稻仔leh跳一大phiàn 个波浪舞，大仔大群leh飛个粟鳥仔tshi-tshi-tshā-tshā鬧熱滾滾，連顧園个稻草人嘛 毋驚，那 佇菜市仔喝價數--leh！無疑悟，gún 个心情煞 攏輕鬆--起-來。Gún逐家共歇佇電線个一對燕仔ia̍t手相借問：「Heh……heh……」。根本無欲 插--gún，干-焦顧leh談情說愛，有夠無意思！Gún一捀人行來到雙龍橋跤，看著釣魚翁，用召鏡看著伊个喙長長尖尖，徛佇樹枝，喙那「Tsiuh……tsiuh……tsiuh……」叫，目睭那 siòng水面，siòng準就鑽入水--裡共魚仔啄--起-來，莫怪是掠魚高手。



規路有白茫茫个菅芒花，用美麗搖--leh搖--leh 个雙手leh歡迎--gún，心情更加樂thiòng。到甲 炕闊个溼地，gún聽著非常怪奇个聲音，人講『天線寶寶』个塗豆鳥竟然發出敆貓咪聲仝款个「Miau！Miau！Miau！」，予人鉎想都想無。隨閣發見是「古錐精」个牛屎鳥，伊一直leh叫「Tsi-奶！Tsi-奶！」，親像leh 共 gún講伊愛這个名，上神奇--个是伊會頂下頂下án-ne飛，那像leh跳波浪个迎賓舞呢！實在真罕奇！



尾--仔 gún 佇德心宮歇晝，享受福隆便當，嘛享受早仔（tsái-仔）滿滿个收成。想袂到田寮洋溼地是遮-nī讚个教室，gún 佇 遮學著真濟真濟个 物件。歡迎逐家做陣來攬大自然、抱大自然，嘛做陣來共伊疼惜。





註解：

1. 捋仔田：『梯田』

2. 魚江鳥：『魚鷹』

3. 蛇鷹：『大冠鷲』

4. 同伴（tâng-phuānn）：『同伴、夥伴』

5. 田徛仔（tshân-徛-仔）：『蒼鷺』

6. 花喙鴨：『花嘴鴨』

7. tshi-tshi-tshā-tshā：『非常吵雜的聲音』

8. 釣魚翁：『翠鳥』

9. 塗豆鳥：『鶺鴒』



10.牛屎鳥：『小辮鴴』


三葩、生物多樣．金瓜寮溪



禮拜，我敆小妹猶 佇眠床頂onn-onn睏，就予阿爸挖--起-來，講欲 娶 gún去坪林个金瓜寮，體驗生態旅行，阿爸真知影gún愛大自然生態个空縫呢！



Gún來到金瓜寮溪邊仔个農場，為著欲 欶大自然个「芬多精」，gún稅鐵馬騎。



到第一个目的地——魚蕨步道，順小路行，隨感受著樹林个涼爽敆恬靜，青-青 个「芬多精」欶入鼻空精神隨來，拄著仔遠遠傳來山鳥个叫聲，響亮掛回音，風微微吹過樹林sih-sā-sih-sā，聲沉雄壯，掣流个水聲si-lih-si-lih，清脆懸切，合奏大自然个交響樂，gún 那行那欣賞，陶醉佇樹林--裡！



路邊通泉草茄白色个花，那 tsih-tsuh 个囡仔吐舌共 gún 弄鬼面；姑婆芋敆鐵雨傘攑大葵扇ia̍t來ia̍t去跳舞歡迎--gún；峇-hio̍h翼生佇杉仔个樹身那鳥仔岫，內底毋知有鳥仔囝--無？山大人身軀長長，徛懸-懸 leh監督樹林个一舉一動，遮一欉遐一欉佈陣周密ka̍h，莫怪樹林--裡个萬物攏遵守大自然个規矩。



溪仔水佇石頭縫走相-逐順紲奏樂，gún 糋流沿溪邊行，佇伶俐節奏个樂聲--裡，有冬時仔聽著徛佇樹枝个釣魚翁「Tsiuh……tsiuh……」叫，欲啄魚仔个聲，有冬時仔聽著徛佇石頭頂个紅尾冬仔「支-支-加-加-tsiu-tsiu……」叫，欲掠蟲个聲，等看著穿媠色羽毛衫个時，「有夠媠--个！」樂thiòng 甲 毋敢喝--出-來。 



「佇水--裡ia̍p-ia̍p-sih--个是啥？」「水中火金蛄——苦花--啦！」「你看溪哥仔、石斑反身leh 吮食，嘛 ia̍p-ia̍p-sih 呢！」狗gām仔、石貼仔、花貼仔佇水底喙gap--leh gap--leh我實在分袂出，siáng是siáng，抑是轉來問Google 較有影！



短短1.2公里个魚蕨步道，真惱-la̍t金瓜寮溪孕育「生態多樣」敆「物種多樣」，予 gún 這 逝飽滇 个生態旅行。





註解：

1. 空縫：『指把柄、漏洞或錯誤。』

2. 芬多精（薰-都-舂）：『一種由森林中高等植物的葉、枝幹、花朵等所散發的揮發性物質。』

3. 魚蕨步道（Hî-kueh-pōo-就）：『坪林的金瓜寮溪旁，可沿步道欣賞各種蕨類及各類魚群。』

4. tsih-tsuh：『淘氣、頑皮、喜歡捉弄別人。』

5. 鐵雨傘：『雙扇蕨。』

6. 峇-hio̍h翼：『山蘇，又名鳥巢蕨。』

7. 山大人（suann-tuā-人）：筆筒樹，又名蛇木、山棕蕨。

8. 紅尾冬仔：『鉛色水鶇。』

9. ia̍p-ia̍p-sih：『亮光閃爍。』

10.   苦花（khóo-hue）：『台灣鏟頜魚。』

11. 溪哥仔：『溪哥、粗首，又名苦槽仔、闊嘴郎。』

12.   石斑（tsio̍h-pan）：『台灣石魚賓。』

13. 狗gām仔：『台灣蝦虎魚。』

14.   石貼仔（tsio̍h-tah-仔）：『台灣間爬岩鰍。』

15. 花貼仔（hue-tah-仔）：『台灣纓口鰍。』






#光景罔 uē 專欄，本文使用教育部推薦漢字敆傳統白話字方案。




台文通訊BONG報314期，2020年5月出刊。














歡迎捐款贊助　#李江却台語文教基金會　（捐款通抵稅，匯款了後請通知02-23112199）





線上捐款(定期定額) https://ppt.cc/fF5bhx





線上捐款(單筆) https://ppt.cc/fcycox











郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會








李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。











◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
