台文通訊BONG報: 搬厝--个（一）
作者：陳惠美



士官學校退伍，盧--个 敆辜--个 攏 捌去駛過大南客運，真拄好，這段期間，𪜶一个人佇車頂騙著一个某，了後，遮同齊離職來醫學院做警衛。

盧--个是辜--个 个學長，生做細粒子，爛性，毋-閣一支喙hôo-luì-luì，死--个有法度講甲變活--个。辜--个大欉，歹性地，毋-閣骨力，變東變西，規頭殼干-焦想欲 加趁寡錢。兩人其實個性袂 合，tiānn-tiānn tak來tak去。

阿麗敆阿林个查某囝讀醫學院內底个幼稚園，逐日愛接送；放假，一家口仔閣 tshiâng-在去擘醫學院邊仔个軍艦岩。佇人个地盤出出入入，hām 𪜶，對 抌頭相借問，到笑談五四三，尾後煞 成做會-當做伙家庭聚會个好朋友。

彼-陣，北淡線个火車閣 leh開，石牌火車站附近，有一間叫做「大樹跤」个羊肉爐，食--過--个 攏呵咾。冬天，寒甲 phi̍h-phi̍h-tsùn 个時，就有人流喙瀾想欲食，喝一聲，分頭仔去買湯底、火鍋料、高麗菜敆燒hut-hut 个山東大饅頭。醫學院警衛室，停一目呢仔，就會鼻著一陣芳摃-摃好食物 个味，一陣人徛佇 遐，大喙細喙一直hut。

一面食，一面互相落-氣，共早前phānn 拭仔个笑詼代抑-抑--出-來。

芬芳年輕愛耍，高中畢業無聊就去做車掌，綴著盧--个 个車，盧--个看伊美麗古錐，愛 共創治，芬芳受氣，觱仔刁工歕 甲 支-支叫，盧--个耳空窒--起-來，牙仔giàng-giàng，對後視鏡笑，然後雙手攑懸-懸，假做投降，煞 án-ne 耍出感情，兩个差欲一齒年。

後--來，無隨車小姐，運將兼做車掌，學生个月票，坐一遍愛剪一空。雅雪讀商專夜間部个時，時常坐著辜--个 个車，就徛踮頭前替伊剪，聽講辜--个人氣旺，目睭大蕊會電--人，查某學生相爭欲 共 鬥-衫-仝，結果雅雪勝出。

但是，日子毋是像扮公家伙仔án-ne就會得過。


阿毅hām辜--个仝梯--个，是辜--个上欽佩个人，伊退伍了後，開一間公司，leh做搬厝--个。

阿毅先貸款買厝佇士林磺溪駁岸邊上尾段，這所在少人來，貨車會用得停。進前𪜶兜頭前是一个pùn-sò場，住戶敆里長倩人來做伙清清--leh，thuánn 予平，分做一區一區，予逐个認養。阿毅𪜶某燕--仔認足大phiàn，世-kè去抾狗屎來埋，胡蠅蠓仔佇頂頭iānn-iānn飛。等到胡蠅蠓仔無--去个時，伊就塗掘掘--leh，種樹仔、花草。 Án-ne時間沓沓仔過，年久月深，𪜶 个門口埕已經親像一个公園。

阿毅个搬厝公司倩幾若个工人，有遠路來个原住民，伊佇隔壁稅兩間房，予 𪜶食，閣 予 𪜶蹛。

辜--个不時leh褒阿毅个某偌好拄偌好，偌𠢕拄偌𠢕，怨嘆雪--仔無半撇，取食取睏。毋-閣，來警衛室食「大樹跤」羊肉爐，攏阿毅孤一个來，燕--仔從來毋 捌行跤到，阿麗足想欲去hām伊熟sāi--一-下。

公園一條石頭路通到阿毅𪜶門口，這是搬厝人个厝？阿麗大開眼界。壁邊四季海棠、非洲鳳仙tng-leh開，客廳入門，兩个玻璃櫥仔，各式各樣个茶鈷、茶甌、石頭拭甲反光。倚近灶跤彼爿囥大魚缸，飼一隻紅龍，房間這爿吊一片素素、ting-ting-冬-冬 个珠簾，敆外口隔開。細細欉、青翠个馬拉巴栗排規列，事務桌頂一盆紅花，兩枝電話。

阿毅曲跤坐佇辦公椅，手挾一支薰，喙齒烏烏，喙脣紅紅水水，檳榔拄呸--出-來个款，笑hai-hai，講：「阮某是『花癡』，『愛花成癡』。」燕--仔一人倒一杯冰咖啡，一大盤水果，隨在人食。

工人做工轉--來，交錢交鎖匙。

「贏筊--个，昨暝啉到幾點？」阿毅共招呼。

「無啉--啦！頭家若欲請，遮 加 啉--幾-杯-仔。」贏筊--个身軀阿-tsa，看--起-來有忝，𤺪 -tauh-tauh 共應。

「明仔載下晡兩點，承德路五段到淡水清水街。」燕仔拆一張單仔予贏筊--个。

燕仔生做肥軟仔肥軟，聲幼幼，喙爪仔翹翹，好笑神。本底佇北投市場賣衫，生理場慣勢，啥物 攏 毋驚。阿毅退伍了後，想欲做搬厝--个，敆伊參詳，伊無第二句話，擔位收收--leh，轉來huānn盤接電話。

「對佗位搬到佗位？」
「幾樓搬幾樓？敢有電梯？」
「有偌濟物件？」
「Án-ne一台噸半--个就有夠--啊。」
「袂--啦！阮 袂 較貴--啦！你會-sái去比看māi--leh！」
那問，那記，價數隨決--lueh，工人嘛排--出-來。

阿毅講，若物件濟，就愛去現場估，𪜶翁仔某，隨時愛有一人佇--leh，無，生理就會漏接。

對燕--仔 𪜶兜出-來，阿麗家己行去駁岸頂，這駁岸今仔做無幾冬，因為風颱雨，磺溪溪水時常漲懸，淹田淹厝，遮做--个，用大粒石頭、磚仔、紅毛塗khōng 甲真自然色，無畫烏漆白。頂面做人行步道，一爿圍欄杆，一爿種金露花，一直行，會-當行到天母西路。頭前就是大屯山、七星山，視野曠闊；白翎鷥佇水面飛，飛忝世-kè歇，白頭觳仔一對一對走相-逐，山暗光戇呆戇呆，敧頭佇 遐看東看西，電火柱頂，ti-lioo-ti-lioo，毋 捌看--過个鳥隻，嘛 leh宣佈伊心頭舒爽。自然山水，予濟濟人愛來遮散步、運動，阿麗感覺足快活。


阿毅生理愈做愈大，穡頭愈接愈濟，工人有時嘛 會堪袂-牢，起呸面。這日暗頓，燕仔啄半隻鹹水雞，切兩條士林大煙腸，一盤糋料，炒青菜，kûn一鼎菜頭湯，工人看--著，嫌，摔碗摔箸。

「Án-ne thài食會飽？無力欲按怎做空-khuè？」

「毋食莫食，毋做莫做！『不做滾蛋！』」

阿毅做工猶未轉--來，燕--仔無先壓--lueh 袂-sái。

緊箍阿毅：「輸筊--个輸筊，使性地，造反--啊，你緊轉--來！」

阿毅冷靜，請𪜶一包檳榔，笑笑共留，輸筊--个 毋，贏筊--个 敆輸筊--个包袱仔款款--leh做伙走。

後--來，燕--仔就無閣包工人个伙食。

辜--个欣羨阿毅選著行趁著錢，拄好這个欠人个時陣，想講偝冰箱、洗衫機嘛是跍--lueh、擘--khaih一个khut-細 爾-爾，學就會，干-焦做警衛死頭路仔月給無幾tsiam，就招盧--个下班輪流去thap 彼个khueh。有時，做甲喘phēnn-phēnn，阿林嘛 會 hông叫去鬥跤手。

Án-ne絞群絞伴，拄仔著，日--時做煞，暝--時就相招去行義路食溫泉餐廳，食飽啉爽，泡溫泉等酒退，一陣人坐阿毅个休旅車，吹山風，唱山歌，搖搖擺擺落--來。


（後期繼續）


衫-敆讀小說專欄，本文使用教育部推薦漢字敆臺灣閩南語羅馬字拼音方案。
台文通訊BONG報302期，2019年5月出刊。

--------------------------------------------



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：陳惠美





1



士官學校退伍，盧--个 敆辜--个 攏 捌去駛過大南客運，真拄好，這段期間，𪜶一个人佇車頂騙著一个某，了後，遮同齊離職來醫學院做警衛。



盧--个是辜--个 个學長，生做細粒子，爛性，毋-閣一支喙hôo-luì-luì，死--个有法度講甲變活--个。辜--个大欉，歹性地，毋-閣骨力，變東變西，規頭殼干-焦想欲 加趁寡錢。兩人其實個性袂 合，tiānn-tiānn tak來tak去。



阿麗敆阿林个查某囝讀醫學院內底个幼稚園，逐日愛接送；放假，一家口仔閣 tshiâng-在去擘醫學院邊仔个軍艦岩。佇人个地盤出出入入，hām 𪜶，對 抌頭相借問，到笑談五四三，尾後煞 成做會-當做伙家庭聚會个好朋友。



彼-陣，北淡線个火車閣 leh開，石牌火車站附近，有一間叫做「大樹跤」个羊肉爐，食--過--个 攏呵咾。冬天，寒甲 phi̍h-phi̍h-tsùn 个時，就有人流喙瀾想欲食，喝一聲，分頭仔去買湯底、火鍋料、高麗菜敆燒hut-hut 个山東大饅頭。醫學院警衛室，停一目呢仔，就會鼻著一陣芳摃-摃好食物 个味，一陣人徛佇 遐，大喙細喙一直hut。



一面食，一面互相落-氣，共早前phānn 拭仔个笑詼代抑-抑--出-來。



芬芳年輕愛耍，高中畢業無聊就去做車掌，綴著盧--个 个車，盧--个看伊美麗古錐，愛 共創治，芬芳受氣，觱仔刁工歕 甲 支-支叫，盧--个耳空窒--起-來，牙仔giàng-giàng，對後視鏡笑，然後雙手攑懸-懸，假做投降，煞 án-ne 耍出感情，兩个差欲一齒年。



後--來，無隨車小姐，運將兼做車掌，學生个月票，坐一遍愛剪一空。雅雪讀商專夜間部个時，時常坐著辜--个 个車，就徛踮頭前替伊剪，聽講辜--个人氣旺，目睭大蕊會電--人，查某學生相爭欲 共 鬥-衫-仝，結果雅雪勝出。



但是，日子毋是像扮公家伙仔án-ne就會得過。



2



阿毅hām辜--个仝梯--个，是辜--个上欽佩个人，伊退伍了後，開一間公司，leh做搬厝--个。



阿毅先貸款買厝佇士林磺溪駁岸邊上尾段，這所在少人來，貨車會用得停。進前𪜶兜頭前是一个pùn-sò場，住戶敆里長倩人來做伙清清--leh，thuánn 予平，分做一區一區，予逐个認養。阿毅𪜶某燕--仔認足大phiàn，世-kè去抾狗屎來埋，胡蠅蠓仔佇頂頭iānn-iānn飛。等到胡蠅蠓仔無--去个時，伊就塗掘掘--leh，種樹仔、花草。 Án-ne時間沓沓仔過，年久月深，𪜶 个門口埕已經親像一个公園。



阿毅个搬厝公司倩幾若个工人，有遠路來个原住民，伊佇隔壁稅兩間房，予 𪜶食，閣 予 𪜶蹛。



辜--个不時leh褒阿毅个某偌好拄偌好，偌𠢕拄偌𠢕，怨嘆雪--仔無半撇，取食取睏。毋-閣，來警衛室食「大樹跤」羊肉爐，攏阿毅孤一个來，燕--仔從來毋 捌行跤到，阿麗足想欲去hām伊熟sāi--一-下。



公園一條石頭路通到阿毅𪜶門口，這是搬厝人个厝？阿麗大開眼界。壁邊四季海棠、非洲鳳仙tng-leh開，客廳入門，兩个玻璃櫥仔，各式各樣个茶鈷、茶甌、石頭拭甲反光。倚近灶跤彼爿囥大魚缸，飼一隻紅龍，房間這爿吊一片素素、ting-ting-冬-冬 个珠簾，敆外口隔開。細細欉、青翠个馬拉巴栗排規列，事務桌頂一盆紅花，兩枝電話。



阿毅曲跤坐佇辦公椅，手挾一支薰，喙齒烏烏，喙脣紅紅水水，檳榔拄呸--出-來个款，笑hai-hai，講：「阮某是『花癡』，『愛花成癡』。」燕--仔一人倒一杯冰咖啡，一大盤水果，隨在人食。



工人做工轉--來，交錢交鎖匙。



「贏筊--个，昨暝啉到幾點？」阿毅共招呼。



「無啉--啦！頭家若欲請，遮 加 啉--幾-杯-仔。」贏筊--个身軀阿-tsa，看--起-來有忝，𤺪 -tauh-tauh 共應。



「明仔載下晡兩點，承德路五段到淡水清水街。」燕仔拆一張單仔予贏筊--个。



燕仔生做肥軟仔肥軟，聲幼幼，喙爪仔翹翹，好笑神。本底佇北投市場賣衫，生理場慣勢，啥物 攏 毋驚。阿毅退伍了後，想欲做搬厝--个，敆伊參詳，伊無第二句話，擔位收收--leh，轉來huānn盤接電話。



「對佗位搬到佗位？」

「幾樓搬幾樓？敢有電梯？」

「有偌濟物件？」

「Án-ne一台噸半--个就有夠--啊。」

「袂--啦！阮 袂 較貴--啦！你會-sái去比看māi--leh！」

那問，那記，價數隨決--lueh，工人嘛排--出-來。



阿毅講，若物件濟，就愛去現場估，𪜶翁仔某，隨時愛有一人佇--leh，無，生理就會漏接。



對燕--仔 𪜶兜出-來，阿麗家己行去駁岸頂，這駁岸今仔做無幾冬，因為風颱雨，磺溪溪水時常漲懸，淹田淹厝，遮做--个，用大粒石頭、磚仔、紅毛塗khōng 甲真自然色，無畫烏漆白。頂面做人行步道，一爿圍欄杆，一爿種金露花，一直行，會-當行到天母西路。頭前就是大屯山、七星山，視野曠闊；白翎鷥佇水面飛，飛忝世-kè歇，白頭觳仔一對一對走相-逐，山暗光戇呆戇呆，敧頭佇 遐看東看西，電火柱頂，ti-lioo-ti-lioo，毋 捌看--過个鳥隻，嘛 leh宣佈伊心頭舒爽。自然山水，予濟濟人愛來遮散步、運動，阿麗感覺足快活。



3



阿毅生理愈做愈大，穡頭愈接愈濟，工人有時嘛 會堪袂-牢，起呸面。這日暗頓，燕仔啄半隻鹹水雞，切兩條士林大煙腸，一盤糋料，炒青菜，kûn一鼎菜頭湯，工人看--著，嫌，摔碗摔箸。



「Án-ne thài食會飽？無力欲按怎做空-khuè？」



「毋食莫食，毋做莫做！『不做滾蛋！』」



阿毅做工猶未轉--來，燕--仔無先壓--lueh 袂-sái。



緊箍阿毅：「輸筊--个輸筊，使性地，造反--啊，你緊轉--來！」



阿毅冷靜，請𪜶一包檳榔，笑笑共留，輸筊--个 毋，贏筊--个 敆輸筊--个包袱仔款款--leh做伙走。



後--來，燕--仔就無閣包工人个伙食。



辜--个欣羨阿毅選著行趁著錢，拄好這个欠人个時陣，想講偝冰箱、洗衫機嘛是跍--lueh、擘--khaih一个khut-細 爾-爾，學就會，干-焦做警衛死頭路仔月給無幾tsiam，就招盧--个下班輪流去thap 彼个khueh。有時，做甲喘phēnn-phēnn，阿林嘛 會 hông叫去鬥跤手。



Án-ne絞群絞伴，拄仔著，日--時做煞，暝--時就相招去行義路食溫泉餐廳，食飽啉爽，泡溫泉等酒退，一陣人坐阿毅个休旅車，吹山風，唱山歌，搖搖擺擺落--來。






（後期繼續）






衫-敆讀小說專欄，本文使用教育部推薦漢字敆臺灣閩南語羅馬字拼音方案。

台文通訊BONG報302期，2019年5月出刊。



--------------------------------------------


歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。










郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會







李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。











◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
