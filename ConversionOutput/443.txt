台文通訊BONG報: 路竹个火焰道
台一線350.3公里，十字路口个東爿，高10線鄉道，我共伊號做路竹个火焰道；chit篇路竹小故事，欲來紹介路竹紅phàⁿ-phàⁿ 个火焰道沿路个景觀。

高雄市路竹區大仁路長3,200公尺，chit條火焰道我共分做三段。

第一段：西爿tùi高10線个起點，到大仁路敆仁愛路交叉路口，長1,500公尺。

路口南爿个大姨檳榔（pun-nn̂g）擔，烏貓穿甲 súi-冬-冬，北爿个路友自助餐，供給平民大眾个腹肚，火焰道个起點tùi chia開始；沿路行200公尺，經過平交道，tùi北爿看，就是大湖火車頭；行到400公尺，北爿有一間拋hng 个和宏鋼鐵工場，聽gún牽手硩講：chit間鐵工場，gún丈人少年个時有股份，毋-閣資金中途hō͘大股東揹走--啊。

行到600公尺，南爿原本有一間歷史悠久个木材行，毋知啥𪜶-toaⁿ，soah行chiūⁿ關門个命運；沿路行到1,200公尺，北爿是印象中个東昌食品工場，chia是古早个蘆筍會社。囡仔時代若到假日个透早，天猶未光，阿母就叫我起床，chhōa我去揀工場拍掉个蘆筍，會-當配飯嘛 會-當俗俗仔賣，毋-閣 chit間蘆筍工場早就收--起-來--啊，chit-媽盤予統一公司做補給站。

沿路行到1,400公尺，南爿是上mini 个一甲公園，三分鐘公園踅一lìn，一甲公園主要个功能是美化環境。行到1,500公尺，北爿是一甲衙門（派出所）个舊址，大仁路敆仁愛路交叉路口，也是火焰道第一段个終點。少年時代个一甲衙門已經遷徙，老衙門已經拆掉變成葩荒地，hō͘人感嘆時間个無情。Chit段个火焰道攏總1,500公尺，紅phàⁿ-phàⁿ 个火焰花插佇青gím-gím 个樹葉頂面，紅花配青葉加-thiⁿ大仁路个光彩。

第二段：中段tùi舊衙門，到大仁路敆金平路交叉路口，長900公尺。

中段是一甲舊街，chit段因為雙爿攏是建築物無種樹仔，chia是路竹區一甲庄內上鬧熱个街市。一甲庄真特別，王是庄內第一姓，親像前立法院長王金平、路竹鄉末代鄉長、第一任敆第二任个區長攏姓王。Tùi高10線起點行1,650公尺，北爿就是囡仔時代个一甲福壽戲園舊址。早就已經消失个老戲園，看袂出過去个 chhia-掖ⁿ，逐擺tùi chia經過，攏 會想著囡仔時代無錢通看電影，等看戲尾仔个點點滴滴。

沿路行到1,800公尺，南爿是代天府、一甲市仔、巷仔內有王金平个老厝，北爿个大智路路口是全家便利商店，大智路行chiūⁿ北就是往高速公路。行到1,900公尺，北爿是路竹農會一甲分部，2,300公尺是福德宮，短短900公尺个舊街就有兩間大廟，看會出一甲舊街過去个繁華。來到2,400公尺，大智路敆金平路口是中段个終點，我少年个時規條金平路攏是田地，是因為王金平做立法院長遮新開个道路。

第三段：東爿tùi大仁路敆金平路口，到大仁路敆太平路个交界陸橋頂，長800公尺。

橋跤就是國一高速公路，東爿chit段个景觀單純，嘛是火焰道个精華地段，雖罔短短800公尺，毋-閣花蕊比西爿閣-較 chhia-掖ⁿ，徛佇陸橋頂看tùi東爿是阿蓮（阿-lian）个佛教勝地大崗山，橋頂看tùi西爿就是火焰道个精神——青葉插紅花。火焰花開个時間通常佇每年个 1--月到4--月，因為火焰花台灣各地攏有，所以路竹个火焰道無管制个困擾。
#光景罔 uē 專欄，本文使用教育部推薦漢字敆傳統白話字。

台文通訊BONG報316期，2020年7月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox




郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#光景罔 uē 專欄，本文使用教育部推薦漢字敆傳統白話字。
台文通訊BONG報316期，2020年7月出刊。



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

作者：蘇晏德



台一線350.3公里，十字路口个東爿，高10線鄉道，我共伊號做路竹个火焰道；chit篇路竹小故事，欲來紹介路竹紅phàⁿ-phàⁿ 个火焰道沿路个景觀。



高雄市路竹區大仁路長3,200公尺，chit條火焰道我共分做三段。



第一段：西爿tùi高10線个起點，到大仁路敆仁愛路交叉路口，長1,500公尺。



路口南爿个大姨檳榔（pun-nn̂g）擔，烏貓穿甲 súi-冬-冬，北爿个路友自助餐，供給平民大眾个腹肚，火焰道个起點tùi chia開始；沿路行200公尺，經過平交道，tùi北爿看，就是大湖火車頭；行到400公尺，北爿有一間拋hng 个和宏鋼鐵工場，聽gún牽手硩講：chit間鐵工場，gún丈人少年个時有股份，毋-閣資金中途hō͘大股東揹走--啊。



行到600公尺，南爿原本有一間歷史悠久个木材行，毋知啥𪜶-toaⁿ，soah行chiūⁿ關門个命運；沿路行到1,200公尺，北爿是印象中个東昌食品工場，chia是古早个蘆筍會社。囡仔時代若到假日个透早，天猶未光，阿母就叫我起床，chhōa我去揀工場拍掉个蘆筍，會-當配飯嘛 會-當俗俗仔賣，毋-閣 chit間蘆筍工場早就收--起-來--啊，chit-媽盤予統一公司做補給站。



沿路行到1,400公尺，南爿是上mini 个一甲公園，三分鐘公園踅一lìn，一甲公園主要个功能是美化環境。行到1,500公尺，北爿是一甲衙門（派出所）个舊址，大仁路敆仁愛路交叉路口，也是火焰道第一段个終點。少年時代个一甲衙門已經遷徙，老衙門已經拆掉變成葩荒地，hō͘人感嘆時間个無情。Chit段个火焰道攏總1,500公尺，紅phàⁿ-phàⁿ 个火焰花插佇青gím-gím 个樹葉頂面，紅花配青葉加-thiⁿ大仁路个光彩。



第二段：中段tùi舊衙門，到大仁路敆金平路交叉路口，長900公尺。



中段是一甲舊街，chit段因為雙爿攏是建築物無種樹仔，chia是路竹區一甲庄內上鬧熱个街市。一甲庄真特別，王是庄內第一姓，親像前立法院長王金平、路竹鄉末代鄉長、第一任敆第二任个區長攏姓王。Tùi高10線起點行1,650公尺，北爿就是囡仔時代个一甲福壽戲園舊址。早就已經消失个老戲園，看袂出過去个 chhia-掖ⁿ，逐擺tùi chia經過，攏 會想著囡仔時代無錢通看電影，等看戲尾仔个點點滴滴。



沿路行到1,800公尺，南爿是代天府、一甲市仔、巷仔內有王金平个老厝，北爿个大智路路口是全家便利商店，大智路行chiūⁿ北就是往高速公路。行到1,900公尺，北爿是路竹農會一甲分部，2,300公尺是福德宮，短短900公尺个舊街就有兩間大廟，看會出一甲舊街過去个繁華。來到2,400公尺，大智路敆金平路口是中段个終點，我少年个時規條金平路攏是田地，是因為王金平做立法院長遮新開个道路。



第三段：東爿tùi大仁路敆金平路口，到大仁路敆太平路个交界陸橋頂，長800公尺。



橋跤就是國一高速公路，東爿chit段个景觀單純，嘛是火焰道个精華地段，雖罔短短800公尺，毋-閣花蕊比西爿閣-較 chhia-掖ⁿ，徛佇陸橋頂看tùi東爿是阿蓮（阿-lian）个佛教勝地大崗山，橋頂看tùi西爿就是火焰道个精神——青葉插紅花。火焰花開个時間通常佇每年个 1--月到4--月，因為火焰花台灣各地攏有，所以路竹个火焰道無管制个困擾。






#光景罔 uē 專欄，本文使用教育部推薦漢字敆傳統白話字。

台文通訊BONG報316期，2020年7月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox




郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
