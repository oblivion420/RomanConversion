台文通訊BONG報: 基改食品對身體敆環境个影響
蠻野講堂 https://reurl.cc/0oAEKo
#棲地復育台語講座專欄，本文使用教育部推薦漢字敆臺灣閩南語羅馬字拼音方案。台文通訊BONG報318期，2020年9月出刊。 --------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
主講／郭華仁記錄／黃悅綺編按：本文是2020/7/30棲地復育台語講座「基改食品對身體佮環境个影響」講座摘要記錄，講者郭華仁是台大農藝學系个教授。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃有關生態環境議題个台語講座，歡迎逐家佇逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。全世界个「基因改造食品」（genetically modified food）99％是大豆、番麥、稻仔、棉仔這四項。親像美國種作个方式敆台灣無仝。若是有基因改造个植物，透過基因轉殖、基因編輯个技術共抗除草劑、刣蟲个基因種佇植物內底，美國農夫掖種、掖肥、除草抑是除蟲攏 會-sái駛飛行機完成大部份个 空-khuè。「嘉磷塞（加-lîn-sài）」是一種作穡人tiānn-tiānn用个除草劑，因為基因改造--過个植物對這款除草劑並無反應，會繼續大漢，毋-閣蟲若食--著會隨死--去。對 1996年美國開始種基改作物，除草劑使用个量愈來愈濟，抗除草劑个「超級雜草」就án-ne 那來那大欉，刺莧（tshì-hīng）个骨會-當大到成年人个大頭拇敆 kí-tsáinn 相拄遐-nī粗。嘉磷塞使用過度，到尾毋-若影響ia̍h-仔、蜂，甚至是影響規个生態。出產基因改造植物敆除草劑个大公司獨占農用資材敆基改作物个種子，農民袂-sái留種子，收成了後，種子攏 愛還予大公司，致使農民受著迫害，愈種愈散赤。毋-若是植物爾-爾，嘛有人共基因改造个技術用佇動物身--上。2015年為著欲 予豬肉个產量閣-較好，就去改造豬仔體內一種號做MSTN、會-當控制筋肉生長个基因，予豬个跤腿生較濟肉，毋-閣豬會一直大隻--起-來。豬仔因為跤腿傷過大肢，自án-ne徛袂 在，嘛 會 較 僫生囝、豬仔囝較早死。2017年為著無愛予牛相-tak，致使死傷影響產量，研究出基因改造--過个「無角牛」，因為副作用所致，無角牛毋知按怎，生出兩排目睫毛。後--來有人發現豬仔若是共飼基改飼料，致病、著胃炎个比率比食非基改飼料--个 懸三、四倍；若是羊母共飼基因改造个黃豆，毋-若羊奶个卵白質敆脂肪會 較 汫，免疫球卵白嘛 會 較薄。佇毒理个試驗嘛意外來發現，白niáu鼠若是齧著基改番麥敆嘉磷塞，引起器官毒性个機率較 懸，致使白niáu鼠个癌瘤出現了較緊、較濟。你若問講「基改食品敢有安全？」，其實全世界个學者到今 猶無共識。台灣家己無leh種基改作物，毋-閣有開放部份進口。若準是進口黃豆个品質、品種敆 咱台灣家己生產--个就無仝，黃豆个產品有濟濟項，原本是對「統豆」（猶未揀--過个豆仔）內底揀品質較好--个，提來加工製造豆腐、豆奶、豆花等等，其他--个提去炸油，共豆粕提來做飼料。非基改个食品級黃豆有生產履歷，卵白質嘛 較濟；若是飼料級个基改黃豆，因為種作个方式無仝，除草劑會留小可仔佇黃豆面頂。另外，基改黃豆進口个時陣，因為船肚真溼熱，會落較濟殺菌个藥劑來防止黃豆生菇。網路面頂有流傳，會-sái看黃豆「肚臍」（編按：豆菜puh-ínn 个所在）个色來判斷是毋是基改--个，這个方法無法度100％準確，毋-閣，若是選用台灣生產个黃豆，無論「肚臍」啥mih色攏一定是非基改--个。台灣佇 2014年共基改食品寫入法律規範，若是有用著基因改造食品做原料，就愛標示「基因改造」抑是「含基因改造」个字樣。咱去賣場買物件个時陣，會-sái斟酌看頂懸 个標示，抑是優先選用咱台灣家己種个作物。  蠻野講堂 https://reurl.cc/0oAEKo#棲地復育台語講座專欄，本文使用教育部推薦漢字敆臺灣閩南語羅馬字拼音方案。台文通訊BONG報318期，2020年9月出刊。 --------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
