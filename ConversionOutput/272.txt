台文通訊BONG報: 台語親子共學團露營遊記

#逐家來phò-tāu 專欄，本文使用教育部推薦漢字敆臺灣閩南語羅馬字拼音方案。
台文通訊BONG報312期，2020年3月出刊。




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：楊晉淵 (阿-ian)

2019年12月初7，我娶 gún某敆 gún囝，參加gún人生中頭一táu 个露營，上介心適--个是，這兩工一暝，閣是百分之百全台語个親子露營。

因為gún規家伙仔攏是頭擺露營，雖然大部份个用品攏決定欲直接用租--个--啊，毋-閣 佇 這工正式來臨進前，gún 猶是走大賣場敆露營用品專賣店幾若逝，嘛 佇網路頂搜揣各種露營高手个文章，足驚會有啥mih 物件紮無著--个。

這工總算來--囉，根據氣象報告，這工檢采是這站仔上寒个日子，而且「北投貴子坑」這 tah 个風實在有夠透，sǹg-sǹg叫个風lām摻著霎-霎仔雨，百面會寒甲 sih-sih顫，佳哉出門前gún某就交代我愛穿予 足燒足燒--个，到現場無偌久嘛有其他家庭準備个燒茶通 啉，雖然天氣寒甲 會 gàn，毋-閣身軀猶原燒lō仔燒lō。

閣來就準備欲起厝--囉！這回總共有14个台語家庭參加，內底有彼種逐禮拜攏 leh露營个高手，嘛有像gún 這種連內帳外帳攏 捎無tsáng 个「滷肉跤」，總--是因為現場有高手佇--leh，所以我從來就毋 捌煩惱會有thiàn-tooh組袂起--來這種代誌，實際上嘛 hām我按算--个差不多--啦。「滷肉跤」組--个，雖然tshím頭仔舞甲大粒汗細粒汗，毋-閣經過高手組个指導，無偌久嘛 攏 共暗時欲睏个厝起甲 成 sù-sī--啊。

暗頓是一个家庭出幾項仔菜kong-加，所致有羊肉爐、火鍋、炒卵、冬粉、煠青菜、水果……等等，毋-若 phong-phài 青-tshau 閣好食，食飯飽了後，我看離逐家欲歇睏个時間閣有一寡làng縫，我就去共囥佇-leh車頂个 gì-tah提來彈，hām gún某做伙唱幾條仔歌鬧熱--一-下。本來閣驚講囡仔歌gún平常時無leh唱，流行歌嘛 毋知佗一條逐家較 hìng聽，佳哉歌一下唱--lueh，大人囡仔攏 足 捀場，唱完一條馬上就有人閣 欲點另外一條，對台語老歌〈望春風〉唱甲 這兩冬tng 擤 个〈浪子回頭〉，閣 對大人點个〈一支小雨傘〉、〈向前行〉唱甲囡仔上愛个〈Let 一 Go〉、〈Baby Shark〉。音樂確實成奇妙，幾條歌唱--落-去了後，人敆人之間kánn-那就hông giú 甲 閣-較倚--囉，有幾若條歌攏是逐家做伙合唱完成--个，閣雄雄想--著，佇 這个囡仔講台語稀罕甲 欲絕種个年代，會-sái熟sāi 遮濟堅持台語路个有志，實在成難得，成感動。

歌唱煞時間嘛 晏--啊，囡仔嘛差不多好睏--啊，有幾个家長較暗光鳥--个，就趁囡仔睏--去，相招佇家己个 thiàn-tooh外口sip--兩-杯-仔，那看天星那開講來結束這快樂个一工。總--是，露營比我所想--个 閣-較好耍 成濟，嘛是成適合娶囡仔做伙參加个活動，而且閣是敆飼囝觀念、母語意識接近个有志做伙，閣-較有意思，紲--落-來若閣有人leh招，我絕對欲 閣報名！





#逐家來phò-tāu 專欄，本文使用教育部推薦漢字敆臺灣閩南語羅馬字拼音方案。

台文通訊BONG報312期，2020年3月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
