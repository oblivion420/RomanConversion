台文通訊BONG報: 八田V.S紅十字
陳冠君

八田與一大怪人

拖夢叫我提筆弄

講伊日本來台灣

一世人建設下港


嘉南水圳紡tín動

祖國煞來去投降

伊嘛身屍落塗空

聽見伊死个消息

𪜶某無欲守（守）空房

跳入海水去揣翁

數十年來𪜶 雙人

天堂地獄世-kè航

日子硩過攏輕鬆

忽然海龍王哈-hì

日本福島大地動

「三一一」三座核廠

一瞬間賰無半頃

再次提醒咱眾人

「非核家園」遮穩當

尚且台灣大愛疼

寄附賑災buē輸--人

「紅十字會」竟目紅

褲袋貯燒毋願放

偷iap sai-khia  佇銀行

『不沾鍋』閣 súi-冬-冬

『泰戈爾』𪜶 管錢項

太可惡無序大人

佳哉歹事傳千里

傳到八田个耳空

想來想去buē 禁--得

不管市府敆法院

怎樣判決怎樣弄

一通電話「紅十字」

吐出𪜶所食鐵銅
