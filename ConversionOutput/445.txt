台文通訊BONG報: 編輯部報告—有關台文標準化、漢羅合用敆雜誌用字
台文通訊BONG報318期，2020年9月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
古早人講「三十而立」（sam-si̍p jî li̍p），意思咱人著-愛食甲 30歲，遮徛會在、讀有冊，毋知敢有影？《台文通訊BONG報》个前身是1991年7--月創刊个《台文通訊》敆 1996年10--月創刊个《台文BONG報》，落尾佇 2012年2--月合刊，也就是講，到甲明年个熱--人，就是阮 30歲个坎站--囉！創刊彼當時，眾人對台灣母語个發展有gua̋大个 ǹg望，這條台語路行過30冬，毋知阮 敢有合人意，予本土語言出頭天--啊？

翻頭轉去看欲 30年前彼跤兜，台灣人知見著民主改革大變化个流擺，規kuānn 相連紲 个運動，爭取母語人權个議題也無欠席。30年來，綴政治勢面起起落落，語言政策个論戰無時停，路途就算講坎坎坷坷，語言運動个成果煞也沓沓仔粒積——2018年尾，立法院三讀通過《國家語言發展法》，到遮，所有本土語言个發展遮平等得著法律上个保障。

現此時，國校敆大學、研究所攏已經有本土語言个課程，閣，《國家語言發展法》明訂，自2022開始，國高中嘛 愛有本土語言課。國家級个語言認證考試從 2010辦到今，愈來愈成熟。公視台語台佇舊年7--月開播，多元个台語節目一个一个出--來；《小王子》台語版今年3--月一下出版，即時佇冊店个排行榜擤-上頭名，包括阿却賞囡仔故事繪本系列在內个各種台語文創作那來那受注目。本土語言个復振，成做規个社會共同思考个議題。

30冬个 這條路--裡，逐家手頭个 這本雜誌毋 捌斷站，對美國到台灣，對 1991年到今，共濟濟sia̋n-pái、前輩个心血抾做伙，敆 轉半沿甲子个台語運動做伴、敆各位關心母語个有志做伴。阮 30歲--啊，雖然是通世界猶 leh發行个台語文雜誌內底歷史上介久長--个，也不過是一个「文青」——台文个青年——若-tiānn。人講，少年--个 較 táng-hiánn，30冬个青春台語路阮行了按怎，阮家己歹講話，就交予讀者來回答。

對 這-陣開始，阮誠懇徵求「台文通訊30週年」稿件，歡迎逐家來鬥鬧熱，或者分享你敆《台文通訊BONG報》个故事，或者提供對阮 个建議。一本台語文雜誌欲行過30冬無簡單，若無各位讀者相-伨 敆 阿-ián，阮無可能堅持到今。佇 遮，編輯部閣再一擺表示上大个感謝，期待有志个來稿。
《台文通訊BONG報》編輯部29年前、《台文通訊》第二期，捌刊出〈阮對台灣文字標準化个看法〉這篇文章。彼-陣台語已經面對語言衰微个危機，煞 猶無發展出一致个書寫標準，這對台語个記錄、教學敆傳承來講攏真不利，「按怎書寫」絕對是台語文工作者第一代先愛處理个問題。這篇文章點出四个會得tshui-捒「台文標準化」个方向：普及化、用台語思考（用台文發表相關研究／共華文書寫个好論文翻譯做台文）、整理台文資料、開發台文電腦文書系統。目今經過半甲子閣翻頭來看，「開發台文電腦文書系統、整理台文資料」會-sái講是較有發展--个。現此時，雖然電腦、編輯軟體對台文各種書寫系統（傳統白話字、臺灣閩南語羅馬字拼音方案敆教育部推薦漢字个一寡造字）个支援程度猶無講真齊-tsn̂g，上無已經有解決方案，毋-遮 咱 通看著冊市有愈來愈濟台文作品个出版。台文資料个整理，嘛因為系統支援度提升敆濟濟有志無私付出，今 咱上網真利便就通 搜揣著辭典、文獻等資料。啊若「用台語思考、普及化」這兩項，就kánn-那是咱 猶-閣 愛骨力拍拚个部份--啊。「用台語思考、用台語書寫」是做台語空-khuè必要个實踐，總--是，若咱對書寫標準無基本个共識，毋-若互相欲用文字溝通交流有困難，教學、推廣方面嘛 會有阻礙，án-ne「台文普及化」這條路恐驚仔是坎坎坷坷--囉！咱若認同普及化對台文發展个重要性，著應當同齊仝心共認捌台文个路鋪好勢。既然「有共識」是要緊--个，佇「標準化」个目標猶未行到位个時，咱對任何一種「有系統性、有歷史性、有社會性、有實用性」个文字著-愛有量接納、掠長補短。《台文通訊BONG報》經過欲倚30年來个編輯實踐，阮認為佇「普及化」个前提下底，「傳統白話字、臺灣閩南語羅馬字拼音方案敆教育部推薦漢字」攏有伊袂-當欠缺、值得使用，來做咱台文表記个價值，漢羅合用个文體也自án-ne催生--出-來。表音个羅馬字、表義个漢字兩者有長有短，欲按怎掠閣按怎補，就是咱 愛頭殼疼个代誌--啊。對有教學性个台語文刊物來講，特別愛注重用字問題，袂-當逐篇文章無仝寫法，致使讀者閱讀產生困擾。以《台文通訊BONG報》來講，阮會 共所有欲刊出个文章用字改予一致，漢羅使用个時機有一定个規範。但是台語一寡仝音个虛詞有濟濟用法，漢羅若欲規範化、一致化，對改稿个編輯來講，就是真大个考驗。因為需要照頂下文去判斷虛詞無仝个用法，阮無法度用電腦處理，逐篇文稿攏是一篇一篇人工改--个。甲若是人工，定著會有失覺察、改毋-著 个情形。阮嘛了解，欲避免誤解／改，上好當然是一位一位敆作者確認，毋-閣實務上，佇逐月日攏 欲生出兩萬外字个高壓下底，有時真僫做甲到。Án-ne講，無代表講共人改毋-著是通容允个代誌。若作者有反應講佗位tîng-tânn，阮會誠心會失禮，刊更正啟事上無做事後个補救。有關雜誌个用字規範，除了參考台語文社群實際書寫个習慣，閣有編輯室二三十冬來个經驗累積，佗位用羅馬字、佗位用漢字，主要是就文章閱讀通區別語義个實用性來考慮，嘛 會為著欲包容無仝腔口做伸勼運用。總--是，這个規範無可能予逐个人攏滿意，編輯室逐不時會收著作者／讀者各種無仝意見个指教，阮需要無定期檢討、做小可修改，遮 通盡量符合整體个需求。阮佇 遮 欲強調--个是，雜誌个用字絕對毋是從到今無leh修改个「一家之言」，是眾作者／讀者會-當參與、阮嘛 ǹg望逐家做伙來參與个大項工事。《台文通訊BONG報》提供台語文社群一个實驗漢羅合用文體个所在，予逐家做伙來tshui-撨啥款个用字遮是上妥當、好勢--个。所以有各種聲音敆批評，定著是好代，因為有實驗--過，有發見問題，毋-遮有討論、參詳求進步个空間。《台文通訊》到明年滿30冬，咱台語人有這个定期出刊个田園，嘛 著-愛有人來掖子、作穡，遮 會有收成。阮編輯愛做个穡頭就是共五路𠢕人投稿--來个文章一字一字改予一致，予看著清爽。「眾人代一，毋是BONG報才情」，ǹg望逐家繼續牽成敆支持，做伙來替台語文拍拚、衫-敆揣出上濟人會-sái接受个「最大公約數」。台語文若有這个社會性个基礎，自然對進一步推廣、普及真有幫贊，這也是「台語文標準化」上要緊个目的。台文通訊BONG報318期，2020年9月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。三十而立．台文通訊30週年徵稿啟事古早人講「三十而立」（sam-si̍p jî li̍p），意思咱人著-愛食甲 30歲，遮徛會在、讀有冊，毋知敢有影？《台文通訊BONG報》个前身是1991年7--月創刊个《台文通訊》敆 1996年10--月創刊个《台文BONG報》，落尾佇 2012年2--月合刊，也就是講，到甲明年个熱--人，就是阮 30歲个坎站--囉！創刊彼當時，眾人對台灣母語个發展有gua̋大个 ǹg望，這條台語路行過30冬，毋知阮 敢有合人意，予本土語言出頭天--啊？翻頭轉去看欲 30年前彼跤兜，台灣人知見著民主改革大變化个流擺，規kuānn 相連紲 个運動，爭取母語人權个議題也無欠席。30年來，綴政治勢面起起落落，語言政策个論戰無時停，路途就算講坎坎坷坷，語言運動个成果煞也沓沓仔粒積——2018年尾，立法院三讀通過《國家語言發展法》，到遮，所有本土語言个發展遮平等得著法律上个保障。現此時，國校敆大學、研究所攏已經有本土語言个課程，閣，《國家語言發展法》明訂，自2022開始，國高中嘛 愛有本土語言課。國家級个語言認證考試從 2010辦到今，愈來愈成熟。公視台語台佇舊年7--月開播，多元个台語節目一个一个出--來；《小王子》台語版今年3--月一下出版，即時佇冊店个排行榜擤-上頭名，包括阿却賞囡仔故事繪本系列在內个各種台語文創作那來那受注目。本土語言个復振，成做規个社會共同思考个議題。30冬个 這條路--裡，逐家手頭个 這本雜誌毋 捌斷站，對美國到台灣，對 1991年到今，共濟濟sia̋n-pái、前輩个心血抾做伙，敆 轉半沿甲子个台語運動做伴、敆各位關心母語个有志做伴。阮 30歲--啊，雖然是通世界猶 leh發行个台語文雜誌內底歷史上介久長--个，也不過是一个「文青」——台文个青年——若-tiānn。人講，少年--个 較 táng-hiánn，30冬个青春台語路阮行了按怎，阮家己歹講話，就交予讀者來回答。對 這-陣開始，阮誠懇徵求「台文通訊30週年」稿件，歡迎逐家來鬥鬧熱，或者分享你敆《台文通訊BONG報》个故事，或者提供對阮 个建議。一本台語文雜誌欲行過30冬無簡單，若無各位讀者相-伨 敆 阿-ián，阮無可能堅持到今。佇 遮，編輯部閣再一擺表示上大个感謝，期待有志个來稿。
