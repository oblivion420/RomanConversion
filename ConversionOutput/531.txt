台文通訊BONG報: 這款農村廣播，你敢有聽--過？
若講著「廣播」，你頭殼內有啥mih畫面？閣若是講著「農村廣播」--leh？台頂个大米問坐佇台跤个聽眾。真濟人攑手回答講對廣播个印象就是「老人」敆「賣藥仔」。雖罔 án-ne 个電台tiānn-tiānn 予人感覺是leh「推銷產品」，少年人嘛無啥愛予序大人聽，毋-閣電台對農民、序大人來講是朋友，電台主持人分享生活上个代誌，閣 會-當接call 𪜶陪開講、唱歌，彼是偌好个陪伴！

作穡人佇田裡無閒个時，會-當聽廣播知影農業消息，空-khuè時間一目呢就過--啊；序大人踮厝內歇睏个時，會-當聽故事、聽歌，聽人káng 袂無聊。聲音傳送到每一台la-jí-喔，共同个話題予廣播電台成做一个生活圈。聲音是方便閣直接个媒介，若是會-當透過聲音改變現此時个電台狀況，予農村廣播行出無仝个路，凡勢會-當改變逐家對農村个印象。所以這個月台語捎攏有邀請tng-leh用聲音做「農村運動」个大米——林瓊美來敆 咱分享。

大米猶未做農村廣播進前，伊捌 佇台北擔任配音員、做電台節目个企劃，做久了後開始思考「聲音」敢有無仝个呈現方式？閣 會-當做啥mih有意義个代誌？紲--落-來伊辭頭路、搬到宜蘭，開始過細漢leh過个農村生活，熟sāi 足濟少年農民朋友，大米毋-若將過去个記持揣倒轉--來，嘛決定重新用聲音共農村个代誌傳播--出-去。

第一項代誌就是「故事車環島」，大米娶媽媽到台灣各地採訪農民，閣 共採訪个內容分享佇面冊頂懸，受著足大个歡迎。這 逝旅行予大米母仔囝攏改變--啊，尤其是大米个媽媽，伊開始相信友善、有機農業是成實--个，嘛沓沓仔了解大米个 空-khuè。

台灣踅一輾了後，大米轉來宜蘭訪問在地農民，鉸做影片分享予 YouTube頂懸 个觀眾，後來蘭陽電台邀請伊來做節目，予規个宜蘭攏聽會著大米个聲音，就是《我愛深溝》敆《米米之音》兩个節目。大米佇節目內底訪問真濟農民朋友，過去農村成做一个「hông 落勾--去」个所在，致使序大人無愛予囡仔作穡，感覺做農無出脫。大米希望透過廣播傳播聲音个功能，消除逐家對農村个偏見。親像有一擺，大米佇節目講起一位「小玲」个故事，小玲想欲 轉來農村做農民，煞 予序大人阻止，希望伊去都市揣閣-較好个頭路，甚至相罵、拍歹感情。大米講出這个故事，閣請聽眾call 𪜶入來講家己个想法，有真濟序大人支持小玲个決定，嘛希望小玲厝內个人愛 共支持。這个結果予大米足感動，因為透過廣播，無仝所在个序大人會-當互相討論，這 遮是屬於農村个聲音。

這-媽大米佇國立教育廣播電台主持《青農市集on air》，少年人用閣-較多元个方式種作，農村tng-leh行向新个方向，大米欲將全台灣个青年農民攏紹介予聽眾熟sāi，予農村个聲音充滿自信、充滿活力來放送--出-去。

佇 這場農村个聲音運動內底，大米家己嘛感受成深，尤其會 閣-較注重生活，親像食翼 抑是其他个生活細節。翻頭再了解農村生活、予農村發聲，嘛 會 共家己揣倒轉--來。因為聲音是上直接、方便个媒介，大米會繼續講予 咱聽，廣播嘛 會用無仝个方式繼續陪伴--咱。

（本文是2019年12月初4 个講座摘要記錄，主講者林瓊美（大米）是農村廣播「米米之音」創辦人、教育電台《青農市集On Air》製作主持人）
#台語捎攏有講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報310期，2020年1月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：邱宴藜






若講著「廣播」，你頭殼內有啥mih畫面？閣若是講著「農村廣播」--leh？台頂个大米問坐佇台跤个聽眾。真濟人攑手回答講對廣播个印象就是「老人」敆「賣藥仔」。雖罔 án-ne 个電台tiānn-tiānn 予人感覺是leh「推銷產品」，少年人嘛無啥愛予序大人聽，毋-閣電台對農民、序大人來講是朋友，電台主持人分享生活上个代誌，閣 會-當接call 𪜶陪開講、唱歌，彼是偌好个陪伴！



作穡人佇田裡無閒个時，會-當聽廣播知影農業消息，空-khuè時間一目呢就過--啊；序大人踮厝內歇睏个時，會-當聽故事、聽歌，聽人káng 袂無聊。聲音傳送到每一台la-jí-喔，共同个話題予廣播電台成做一个生活圈。聲音是方便閣直接个媒介，若是會-當透過聲音改變現此時个電台狀況，予農村廣播行出無仝个路，凡勢會-當改變逐家對農村个印象。所以這個月台語捎攏有邀請tng-leh用聲音做「農村運動」个大米——林瓊美來敆 咱分享。



大米猶未做農村廣播進前，伊捌 佇台北擔任配音員、做電台節目个企劃，做久了後開始思考「聲音」敢有無仝个呈現方式？閣 會-當做啥mih有意義个代誌？紲--落-來伊辭頭路、搬到宜蘭，開始過細漢leh過个農村生活，熟sāi 足濟少年農民朋友，大米毋-若將過去个記持揣倒轉--來，嘛決定重新用聲音共農村个代誌傳播--出-去。



第一項代誌就是「故事車環島」，大米娶媽媽到台灣各地採訪農民，閣 共採訪个內容分享佇面冊頂懸，受著足大个歡迎。這 逝旅行予大米母仔囝攏改變--啊，尤其是大米个媽媽，伊開始相信友善、有機農業是成實--个，嘛沓沓仔了解大米个 空-khuè。



台灣踅一輾了後，大米轉來宜蘭訪問在地農民，鉸做影片分享予 YouTube頂懸 个觀眾，後來蘭陽電台邀請伊來做節目，予規个宜蘭攏聽會著大米个聲音，就是《我愛深溝》敆《米米之音》兩个節目。大米佇節目內底訪問真濟農民朋友，過去農村成做一个「hông 落勾--去」个所在，致使序大人無愛予囡仔作穡，感覺做農無出脫。大米希望透過廣播傳播聲音个功能，消除逐家對農村个偏見。親像有一擺，大米佇節目講起一位「小玲」个故事，小玲想欲 轉來農村做農民，煞 予序大人阻止，希望伊去都市揣閣-較好个頭路，甚至相罵、拍歹感情。大米講出這个故事，閣請聽眾call 𪜶入來講家己个想法，有真濟序大人支持小玲个決定，嘛希望小玲厝內个人愛 共支持。這个結果予大米足感動，因為透過廣播，無仝所在个序大人會-當互相討論，這 遮是屬於農村个聲音。



這-媽大米佇國立教育廣播電台主持《青農市集on air》，少年人用閣-較多元个方式種作，農村tng-leh行向新个方向，大米欲將全台灣个青年農民攏紹介予聽眾熟sāi，予農村个聲音充滿自信、充滿活力來放送--出-去。



佇 這場農村个聲音運動內底，大米家己嘛感受成深，尤其會 閣-較注重生活，親像食翼 抑是其他个生活細節。翻頭再了解農村生活、予農村發聲，嘛 會 共家己揣倒轉--來。因為聲音是上直接、方便个媒介，大米會繼續講予 咱聽，廣播嘛 會用無仝个方式繼續陪伴--咱。



（本文是2019年12月初4 个講座摘要記錄，主講者林瓊美（大米）是農村廣播「米米之音」創辦人、教育電台《青農市集On Air》製作主持人）

                                            



#台語捎攏有講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報310期，2020年1月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
