台文通訊BONG報: 人心佇內（上）

#台灣人寫真 專欄，本文使用教育部推薦漢字敆臺灣閩南語羅馬字拼音方案。台文通訊BONG報320期，2020年11月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

作者：李淑貞2015年10--月政府通過，佇台灣做滿12年个外勞免出境，若符合60分資格，加延長兩年，上長14年。舊年4--月Parti三年合約到期，重新簽約，伊來台灣滿六年--啊。合約到期前六個月，探Parti意思，攏 捒 予翁，驚翁毋答應，轉去敆翁慢慢仔參詳，生活六年--啊，淺想其實伊決定就好！連紲六年無陪厝--裡過年，這擺按算歇兩個月，條件是來回機票，遮拍合約，歹面腔、口氣硬，感覺頷仔頸hông lîng--leh。咱人6--月印尼過年，嘛是齋戒月，來台灣个印尼勞工佇 這段時間轉--去，驚窒車，慢一禮拜歇假，最後阮答應。轉來今年2--月台灣新正時，Parti簽證到期換證件，資料已經寄予公司，四個月時間辦證件會赴遮 著！等到5--月，無收著新證件，一下查遮發現台北落-kau，拄公司年度活動歇一禮拜，佳哉證件無耽誤，寄--个、買--个，攏無問題，感受著伊歡喜个心情，毋知問題遮 欲開始……。轉--去前一禮拜，落雨天，我出錢款四秀仔。三年前特別做塗豆糖、王梨酥，今年無做，錢省--起-來。轉--去時間一工一工接近，阮掣 leh等，轉--去前三工公司猶無聯絡……。Parti按算6月11離開台灣，機票買好--啊，照理人愛提早三～五工接手。毋知啥原因？已經配合六年，公司無消息？只好家己想辦法，小妹診所患者，佇中人公司做翻譯，拄頭擺對菲律賓來台灣，等體檢報告。阮決定欲換人，公司無歡喜，阮老客戶，人早就攢好，無問題，怪阮傷緊張。拄印尼過年，全台灣欠工，假使毋決定，就讓--人，踏真硬，阮當然答應，辭掉菲律賓外勞。佇 Parti離開前三工，總算調來20 捅歲，人懸粗勇媠-媠 个印尼外勞——阿蒂，是為阮特別留--个，時到日到，無氣力計較，只要肯學，兩個月真緊結束！臨時調--來--个，上重要是giú阿母手勢个 暝角，驚láng 袂起，鼓勵--伊，giú 个部份阮會 鬥-衫-仝，表情無把握，到下晡無細膩閃著腰，伸袂直。公司明知伊有身三個月--啊，伊為著趁錢甘願冒險。替外勞悲哀，萬一落胎，阮負全部責任，上䆀是小妹先家己來，公司假毋知共阿蒂娶--去，冬時有人來接手無答案？隔工，公司調印尼阿-mi來，拄雇主過身等接手，干-焦 會-當做一禮拜。遮歡喜有人來接手，Parti去機場，無通知接送時間，阮綴 leh緊張。拄拜六公司歇睏無人接電話，手機敲規下晡攏無回，Parti緊張kiōng-欲哭，按算包計程車，5,000箍伊出。阮欲等公司回消息，遮決定，thài 會是外勞負責車資？Parti面仔扁扁，無心食飯，行出行入：『車錢早就付了，以前會事先通知，為什麼今年沒聯絡上車時間？』愛阮想辦法聯絡業務員，簡單坐車問題thài 會 遮複雜，萬不一……，阮心內有上䆀 个拍算！一直到暗時6點，佇台北渡假个業務員總算回消息，安搭Parti免緊張，地址電話已經交搵-tsiàng，暗時7、8點聯絡上車時間，心遮 tiānn--落-來。欲交代新人印尼阿-mi，嘛無時間，行一步算一步，「時到時擔當，無米遮煮番薯湯」來安慰家己！車無問題，Parti有笑容，手緊無閒，喙雜唸：『我很不高興！上一次公司會提前通知，為什麼這次沒聯絡？』私底下共公司問，是𪜶 袂記--得，進前攏是佇暗時7、8點通知。 司機通知上車時間，確定無問題，逐家遮吐一口氣！時間一分一秒接近，大概1點來接，坐車時間確定，伊歡喜，阮是掣 leh等——目一呢，過三年--啊，人蹛久予顧，等三年合約到換人，閣驚阿母袂 合，「人質」佇伊手內，只有忍耐！人鬥陣久總--是有感情，離開前不時面phak 佇阿母喙phué邊雙手緊挲：『阿嬤，我要回印尼了，很快就回來，你要等我。』阿母知影，嘴翹翹激面腔！阮綴 leh安慰：「阿母--仔！Parti來台灣真辛苦照顧三年--啊，咱 愛 予伊轉去過年，翁敆囝攏 leh想--伊，真緊就轉--來。」阿母hainn-hainn叫，表示抗議。沿路載仝班機个人，提早準備，半暝1點行李攢好、囥nî-tsînn跤，烏色lè-sìr縛烏tòo紅頭鬃，雙爿喙phuè抹薄粉紅粉膏、大紅胭脂，穿紅色siat-tsuh、烏長褲、懸踏鞋，行來我面頭前。『你好漂亮！老公跟baby不認得，會說是誰？』皮膚變白，穿插hiánn頭，真媠……。半暝街路，四箍輾-轉恬恬恬，我敆小妹等搵-tsiàng，目睭金金看伊上車較放心。2點半車來--啊，提300箍予--伊、mooh--leh：『辛苦你了！代替我問候老公、媽媽，感謝他願意讓你來台灣照顧阿嬤。不要擔心，好好陪家人，祝你一路平安，到家後記得打電話。』『謝謝！』伊紲手kuānn行李，轉--去這 逝路，等三年。稀微燈光，拖車影愈行愈遠，互相搖手，轉-斡 遮關大門。阿母應該是仝款心情，兩個月，久閣長。（後期繼續）#台灣人寫真 專欄，本文使用教育部推薦漢字敆臺灣閩南語羅馬字拼音方案。台文通訊BONG報320期，2020年11月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
