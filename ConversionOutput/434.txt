台文通訊BONG報: 讀歷史个尪仔冊　 共正義拑 予 牢-牢
#讀冊開講 專欄，本文使用教育部推薦漢字敆臺灣閩南語羅馬字拼音方案。
台文通訊BONG報327期，2021年6月出刊。


--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：鄭順聰 毋-若是我，大多數个台灣人知影湯德章，愛 對 這本尪仔冊个上尾頁來倒絞。 先對 2019年遊街銃決个行動劇開始，2014 共伊做忌彼日定做「正義與勇氣之日」。佇我往過个記持內底，台灣文學館、以早舊市府个頭前號做「民生綠園」，圓環內个鳳凰木旺閣大欉，護持一座銅雕，紀念律師湯德章，是伊用性命共狼毒烏暗擋--落-來，予台南佇二二八免受遐濟枉屈hām苦難。猶-毋-閣，咱對伊个了解uân-仔 傷少，霧sà-sà，毋知伊个事蹟hām規个時代个背景。資料、資訊讀遐濟，較輸『蠢羊』（台語敢譯做愣羊仔［愣-iûnn-仔］？）這本尪仔冊，予平面个文字成做浮面，共湯律師个人生分階段，一章一章、一格一格來成形，親像看電影遐-nī仔真、遐-nī活氣。原來，彼時个人穿這款衫，厝hām街仔路khōng做這款形（有現此時上siak-phānn 个林百貨hām南美館--囉），當時个人情世事、規矩制度是án-ne來pháng--个。逐章个起頭頁，閣 會紹介彼-冬-陣 个 物件，譬如日本警察个穿插hām配刀（閣掛鎖驚予人搶--去），紙票个圖樣，閣有斯當時个護照：旅券。做一个台文作家，我真肯定內底个台文使用。毋是欲來tshui-捒鼓舞褒囉嗦，是彼个時代本成就是用台語、日語來講話，使用台文hām歷史遮 會貼峇，本底就愛 án-ne來做。這本尪仔冊，毋-若是台文出版个見本，閣是未來『台漫』欲大開展个模範。當然，這本冊上重要个 娶領，是欲來認捌湯律師个一生：有活形閣活跳个尪仔圖，共伊人生个過程畫甲有條有段，予 咱有大概个了解。湯律師做過濟濟个頭路，改換無仝个路途，彎彎斡-斡、起起落落，伊一世人个執念、堅持个精神，就是冊內底所寫--个：「我……就干-焦是想欲 共心內个正義顧予 牢 爾-爾……。」有一改，阮規家伙仔去台南遊覽，對文學館起步，掠圓環過，參觀林百貨hām南美二館了後，囡仔忝--啊，太太娶 轉去飯店歇。伊佇網路地圖發現出名个燒鰻飯，生理介好，愛我冗早去排隊，包轉去做暗頓。我軁入去巷仔，去揣彼間店，步撚斟酌來峇，煞勻勻仔浮現一棟紳派个現代洋樓，牆圍仔外有雅氣个花箍，內底寫：湯德章故居。我心肝頭tshia̍k--一-下，有感動，感慨較 滇，彼時tng-leh風聲舊厝就欲 予賣掉敲掉。好佳哉，四面八方个志士抾錢共厝保留--落-來，進一步欲 共磨予優、雕予 媠。 論真講，冊讀完，感覺時代个面腔是真無情，統治者个手段介殘忍啊！這時，我个心頭煞坐清，恬靜--落-來——佇時間暗sàm無光个 彼爿，有聲sueh傳--來，自細hùn闊，按霧到清，真堅定，真響亮——啊！是湯德章个律師廳牌匾頂頭个 彼四个大字：伸張正義。有湯德章前輩行佇頭前，咱心頭定，毋免驚；徛--出-來，騰騰騰；為公理，為正義。臺灣名人傳記漫畫：湯德章作者/繪者：蠢羊    台文審定：陳豐惠台文譯者：薛翰駿、李盈佳定價：NT$320    出版：時報出版ISBN：9789571385310台灣人袂-當放袂記个正義敆勇氣；二二八受難人權律師──湯德章勇敢悲壯个一生。湯德章紀念館：台南市友愛街115巷11號https://www.facebook.com/TTT.Tainan#讀冊開講 專欄，本文使用教育部推薦漢字敆臺灣閩南語羅馬字拼音方案。台文通訊BONG報327期，2021年6月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

#讀冊開講 專欄，本文使用教育部推薦漢字敆臺灣閩南語羅馬字拼音方案。
台文通訊BONG報327期，2021年6月出刊。

