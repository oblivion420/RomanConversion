台文通訊BONG報: 文學káng「台」
郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會

李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：石牧民（Tsio̍h Bo̍k-bîn） （作者是國立臺灣師範大學、靜宜大學台文系兼任助理教授 ）《台文通訊》1 到今年就發行滿30冬--啊。也就是講，有一陣人，做伙確保一个台文書寫發表个所在，無欲 予伊葩荒--去，到今 成 30冬--啊。我學會-hiáu寫台文較無10冬。總--是，猶 袂-hiáu台文个時，就捌看著《台文BONG報》。彼是佇我家己學台文閣 10冬前，2001年个時陣。我拄仔考牢國立藝術學院戲劇研究所。戲劇學院个建築有長長長个亭仔跤。一爿ǹg外口是箍佇學院正中个草埔，猶一爿是眾老師个研究室。藝術學院个老師，拍算攏 嘛藝術家；一个一个攏 成性格个款，有个門跤口貼演出海報，有个 下冊櫥仔，內底个冊袂輸隨在你掀。我一个燒燙燙个研究生，佇學院亭仔跤lin-long-踅。「馬汀尼」是戲劇學院介出名，教表演个老師。伊門口冊櫥仔面頂囥一疊袂輸新聞紙个刊物，心適仔心適。我liàm一張--起-來，「《台文BONG報》？」伊̋，啊都大面攏漢字；毋-閣，kánn-那看無，閣 kánn-那看有。較無一tia̍p仔，「啊，這台語个款őo」；用唸--个，試看māi。毋是看字呼音。顛倒，運用本底會-hiáu講台語个語感，去臆漢字个讀音。拄著羅馬字，就用類似英語个規則去臆伊个音敆意思。就án-ne來小可讀有。就án-ne，頭一擺讀《台文BONG報》。經過kiōng-欲 20冬，我成做一个佇大學leh教冊个人。這个學期，教「台灣後殖民文學」。「後殖民」个意義，leh講受著殖民者壓迫个人，佇殖民體制結束了後，猶原去予殖民時期留--落-來个慣勢leh影響。上落尾一節課，一个巧巧个學生，閣讀中國文學系--个，問講：「老師，照án-ne講，“台灣後殖民文學” 毋就應該嘛講著台語文學，因為彼就是受著中國國民黨意識型態壓迫个文學，敢 毋是？」是啊！現此時都 21世紀--啊，都有《國家語言發展法》--啊，國中一年、二年本土語言都必修--啊，社會大眾猶原有「台語有音無字」、「台語佇厝--裡學就好」遮-个觀念，就是中國國民黨獨裁時代意識型態敆語言政策遺留到今 个後果。這就是「規欉好好」个後殖民情境。《台文通訊》做30歲生日這一冬，猶有咱台灣人毋知影咱台文書寫較長30冬个傳統。你咱有影毋甘願。對 án-ne，《台文通訊BONG報》邀請我寫這个要意台語文學个專欄，“文學káng「台」”；一個月一篇，講台語文學个作品、台語文學个歷史。我嘛用歡喜閣感謝个心情，來敆眾大家分享我个「管見」。（這蔡培火齣。XD）講著「文學」，“文學káng「台」” 這个專欄共伊个定義掠較闊；口語（無文字）嘛是文學，用猶未標準化个記號所寫--个 嘛是文學，源起頭無掠牢文藝創作个意念來寫--个 嘛是文學。照án-ne 較闊个定義，咱就會-當 共無一定有文字个民間文學囥--入-來，共用字隨在人鬥个歌仔冊囥--入-來，共《Tâi-oân 拊-siâⁿ 到-hōe Pò》（台灣府城教會報）內底毋是文學創作个文獻囥--入-來。Án-ne看，咱就毋是獨獨leh要意台語文學內底个文學tı̍k；咱是leh走揣台語文學內底，屬佇 咱 个文化。也就是講，咱通過讀文學，走揣咱 成做台灣人个底蒂。《台文通訊》到今 30冬。我佇伊差不多10歲彼-陣頭一擺讀著伊个姊妹刊物《台文BONG報》。我著-愛 閣經過10冬，遮家己學會-hiáu寫台文。這个狀況，就是頭前捌講--个，是華語、華文猶原橫霸个「後殖民」情境。佇 彼款情境之下，我學會-hiáu台文，雖罔有較慢，總是靠濟濟人、濟濟機緣來牽成。咱 會-當感覺--著，這款「牽成」，這幾冬愈來愈燒lō。國家个力頭、私人个力頭，攏有leh要意台語、台文毋-若 愛活--leh，嘛 愛活潑。“文學káng「台」” 這个專欄，受李江却台語文教基金會、我台文个前輩、有志敆學生个牽成。咱來鬥陣，成做閣-較濟人講台語、讀台文、寫台文个「牽成」。《台文通訊》1991年創刊、《台文BONG報》1996年創刊，兩个刊物佇 2012年合刊。文學káng「台」 專欄，本文使用教育部推薦漢字敆臺灣閩南語羅馬字拼音方案。台文通訊BONG報323期，2021年2月出刊。歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
《台文通訊》1 到今年就發行滿30冬--啊。也就是講，有一陣人，做伙確保一个台文書寫發表个所在，無欲 予伊葩荒--去，到今 成 30冬--啊。

我學會-hiáu寫台文較無10冬。總--是，猶 袂-hiáu台文个時，就捌看著《台文BONG報》。彼是佇我家己學台文閣 10冬前，2001年个時陣。我拄仔考牢國立藝術學院戲劇研究所。戲劇學院个建築有長長長个亭仔跤。一爿ǹg外口是箍佇學院正中个草埔，猶一爿是眾老師个研究室。藝術學院个老師，拍算攏 嘛藝術家；一个一个攏 成性格个款，有个門跤口貼演出海報，有个 下冊櫥仔，內底个冊袂輸隨在你掀。

我一个燒燙燙个研究生，佇學院亭仔跤lin-long-踅。「馬汀尼」是戲劇學院介出名，教表演个老師。伊門口冊櫥仔面頂囥一疊袂輸新聞紙个刊物，心適仔心適。我liàm一張--起-來，「《台文BONG報》？」伊̋，啊都大面攏漢字；毋-閣，kánn-那看無，閣 kánn-那看有。較無一tia̍p仔，「啊，這台語个款őo」；用唸--个，試看māi。毋是看字呼音。顛倒，運用本底會-hiáu講台語个語感，去臆漢字个讀音。拄著羅馬字，就用類似英語个規則去臆伊个音敆意思。就án-ne來小可讀有。就án-ne，頭一擺讀《台文BONG報》。

經過kiōng-欲 20冬，我成做一个佇大學leh教冊个人。這个學期，教「台灣後殖民文學」。「後殖民」个意義，leh講受著殖民者壓迫个人，佇殖民體制結束了後，猶原去予殖民時期留--落-來个慣勢leh影響。上落尾一節課，一个巧巧个學生，閣讀中國文學系--个，問講：「老師，照án-ne講，“台灣後殖民文學” 毋就應該嘛講著台語文學，因為彼就是受著中國國民黨意識型態壓迫个文學，敢 毋是？」

是啊！現此時都 21世紀--啊，都有《國家語言發展法》--啊，國中一年、二年本土語言都必修--啊，社會大眾猶原有「台語有音無字」、「台語佇厝--裡學就好」遮-个觀念，就是中國國民黨獨裁時代意識型態敆語言政策遺留到今 个後果。這就是「規欉好好」个後殖民情境。《台文通訊》做30歲生日這一冬，猶有咱台灣人毋知影咱台文書寫較長30冬个傳統。你咱有影毋甘願。

對 án-ne，《台文通訊BONG報》邀請我寫這个要意台語文學个專欄，“文學káng「台」”；一個月一篇，講台語文學个作品、台語文學个歷史。我嘛用歡喜閣感謝个心情，來敆眾大家分享我个「管見」。（這蔡培火齣。XD）

講著「文學」，“文學káng「台」” 這个專欄共伊个定義掠較闊；口語（無文字）嘛是文學，用猶未標準化个記號所寫--个 嘛是文學，源起頭無掠牢文藝創作个意念來寫--个 嘛是文學。照án-ne 較闊个定義，咱就會-當 共無一定有文字个民間文學囥--入-來，共用字隨在人鬥个歌仔冊囥--入-來，共《Tâi-oân 拊-siâⁿ 到-hōe Pò》（台灣府城教會報）內底毋是文學創作个文獻囥--入-來。Án-ne看，咱就毋是獨獨leh要意台語文學內底个文學tı̍k；咱是leh走揣台語文學內底，屬佇 咱 个文化。也就是講，咱通過讀文學，走揣咱 成做台灣人个底蒂。

《台文通訊》到今 30冬。我佇伊差不多10歲彼-陣頭一擺讀著伊个姊妹刊物《台文BONG報》。我著-愛 閣經過10冬，遮家己學會-hiáu寫台文。這个狀況，就是頭前捌講--个，是華語、華文猶原橫霸个「後殖民」情境。佇 彼款情境之下，我學會-hiáu台文，雖罔有較慢，總是靠濟濟人、濟濟機緣來牽成。咱 會-當感覺--著，這款「牽成」，這幾冬愈來愈燒lō。國家个力頭、私人个力頭，攏有leh要意台語、台文毋-若 愛活--leh，嘛 愛活潑。“文學káng「台」” 這个專欄，受李江却台語文教基金會、我台文个前輩、有志敆學生个牽成。咱來鬥陣，成做閣-較濟人講台語、讀台文、寫台文个「牽成」。
台文通訊BONG報323期，2021年2月出刊。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

