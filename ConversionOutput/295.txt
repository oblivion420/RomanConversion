台文通訊BONG報: 七娘媽粿
作者：林淑卿

天拄光，阮阿母就佇埕斗，咾咕石邊个石磨頂e米，準備明仔載透早炊七娘仔粿，祭拜七娘媽。

阮祖先對唐山福建漳州府，渡過烏水溝來到澎湖白沙鄉，唯一無靠海个所在安身，囝孫代代佇 遮生湠。阮庄頭个口音敆祭拜神明个風俗，敆隔壁庄有淡薄仔無仝款。但是，對神明敬意个心是仝款。

阮阿母共洗好个在來米，按米桶盤過石磨頂，額頭大粒汗細粒汗，慢慢仔e出米漿，流落舂臼頂个麵粉袋仔內，共麵粉袋仔縛好，倚佇椅liâu邊，用石頭硩泔。林--家祖厝邊有兩欉百年个粿葉樹，囡仔佇樹頂擘 懸 擘低，共上大葉个粿葉挽佇竹籠內，紮轉去厝--裡，準備炊粿用。

上鬧熱就是七娘媽生彼一工，阮阿母透早就共硩泔 个米漿，liàm做細塊細塊，落鼎炒熟，起鼎撋-撋--leh，用棍仔摃予平，閣用食飯碗印模。圓圓个七娘媽粿，代表團圓。

鼎內鋪一層粿葉仔，七娘媽粿就囥佇粿葉仔頂，鼎蓋崁好，鼎邊有縫个所在，就用澹-澹 个麵粉袋仔窒 予 峇。50年代阮猶細漢，負責顧灶火，搝風管个聲音，對大聲漸漸細聲，火就穩定。

逐年个七娘媽生，一定會落雨；今年奇怪--个是，到下晡4點左右雨就停--啊。這時陣，厝邊隔壁就共案桌，搬去門跤口，祭品點香祈求七娘媽保庇厝內个囡仔健康、平安。祭品有福金、七雙箸，阮阿母會準備七碗無仝款个手路菜。七娘媽粿是其中个一項，面頂掖白糖敆塗豆粉；若是掖別款物件，就礙味。一塊粉餅，一條紅線，一面鏡。針線、尺敆鉸刀，是欲 予織女裁剪新衫。水紅仔色、白色个春仔花各七蕊，面盆貯清水，鋪一條面巾，予牛郎敆織女，一年只有一擺佇鵲橋見面，傷心拭目屎用--个。

拜拜个時陣，阮阿母踏話頭，禁止阮囡仔厚話屎：「囡仔人，有耳無喙。」彼時陣，就是阮敆厝邊隔壁个囡仔，做伙對庄頭踅到庄尾，規陣hi-hi-huā-huā，看佗一家祭拜七娘媽个菜料較 phong-phài，看甲吞喙瀾，遮甘願轉去厝。

日頭沉落海進前，差不多5點左右，著-愛拜好收案桌。這時陣，阮阿母共春仔花囥佇洗面水頂面，替猶-閣是嬰仔个小妹，雙手放予輕輕，溫柔共伊洗面、拭手，一面唸：「七娘媽媠，洗洗予 媠。」了後遮輪著厝內个阿姊洗。聽講用拜過七娘媽个水洗面，會親像織女仝款媠。紲--落是縛紅線，喙唸：「絭綰（kǹg-kuānn）過後，紅甲 予你食甲老老老。」保庇健康平安，長歲壽。

澎湖七娘媽生，由厝內女性長輩主持祭拜儀式，娶細漢囡仔做伙共七娘媽祈求平安。澎湖海島生活艱苦，佇 遮生活个婦jîn人，內內外外攏 愛 會。上山作穡，落海掠魚，奉待序大人，照顧嬰仔，每一位婦jîn人，若無--三-二-步-七-仔，足歹擔起這个家。

七娘媽生，嘛是leh記念澎湖代代母親个偉大精神。
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：林淑卿天拄光，阮阿母就佇埕斗，咾咕石邊个石磨頂e米，準備明仔載透早炊七娘仔粿，祭拜七娘媽。阮祖先對唐山福建漳州府，渡過烏水溝來到澎湖白沙鄉，唯一無靠海个所在安身，囝孫代代佇 遮生湠。阮庄頭个口音敆祭拜神明个風俗，敆隔壁庄有淡薄仔無仝款。但是，對神明敬意个心是仝款。阮阿母共洗好个在來米，按米桶盤過石磨頂，額頭大粒汗細粒汗，慢慢仔e出米漿，流落舂臼頂个麵粉袋仔內，共麵粉袋仔縛好，倚佇椅liâu邊，用石頭硩泔。林--家祖厝邊有兩欉百年个粿葉樹，囡仔佇樹頂擘 懸 擘低，共上大葉个粿葉挽佇竹籠內，紮轉去厝--裡，準備炊粿用。上鬧熱就是七娘媽生彼一工，阮阿母透早就共硩泔 个米漿，liàm做細塊細塊，落鼎炒熟，起鼎撋-撋--leh，用棍仔摃予平，閣用食飯碗印模。圓圓个七娘媽粿，代表團圓。鼎內鋪一層粿葉仔，七娘媽粿就囥佇粿葉仔頂，鼎蓋崁好，鼎邊有縫个所在，就用澹-澹 个麵粉袋仔窒 予 峇。50年代阮猶細漢，負責顧灶火，搝風管个聲音，對大聲漸漸細聲，火就穩定。逐年个七娘媽生，一定會落雨；今年奇怪--个是，到下晡4點左右雨就停--啊。這時陣，厝邊隔壁就共案桌，搬去門跤口，祭品點香祈求七娘媽保庇厝內个囡仔健康、平安。祭品有福金、七雙箸，阮阿母會準備七碗無仝款个手路菜。七娘媽粿是其中个一項，面頂掖白糖敆塗豆粉；若是掖別款物件，就礙味。一塊粉餅，一條紅線，一面鏡。針線、尺敆鉸刀，是欲 予織女裁剪新衫。水紅仔色、白色个春仔花各七蕊，面盆貯清水，鋪一條面巾，予牛郎敆織女，一年只有一擺佇鵲橋見面，傷心拭目屎用--个。拜拜个時陣，阮阿母踏話頭，禁止阮囡仔厚話屎：「囡仔人，有耳無喙。」彼時陣，就是阮敆厝邊隔壁个囡仔，做伙對庄頭踅到庄尾，規陣hi-hi-huā-huā，看佗一家祭拜七娘媽个菜料較 phong-phài，看甲吞喙瀾，遮甘願轉去厝。日頭沉落海進前，差不多5點左右，著-愛拜好收案桌。這時陣，阮阿母共春仔花囥佇洗面水頂面，替猶-閣是嬰仔个小妹，雙手放予輕輕，溫柔共伊洗面、拭手，一面唸：「七娘媽媠，洗洗予 媠。」了後遮輪著厝內个阿姊洗。聽講用拜過七娘媽个水洗面，會親像織女仝款媠。紲--落是縛紅線，喙唸：「絭綰（kǹg-kuānn）過後，紅甲 予你食甲老老老。」保庇健康平安，長歲壽。澎湖七娘媽生，由厝內女性長輩主持祭拜儀式，娶細漢囡仔做伙共七娘媽祈求平安。澎湖海島生活艱苦，佇 遮生活个婦jîn人，內內外外攏 愛 會。上山作穡，落海掠魚，奉待序大人，照顧嬰仔，每一位婦jîn人，若無--三-二-步-七-仔，足歹擔起這个家。  七娘媽生，嘛是leh記念澎湖代代母親个偉大精神。#台灣人寫真 專欄，本文使用教育部推薦漢字敆臺灣閩南語羅馬字拼音方案。台文通訊BONG報330期，2021年9月出刊。--------------------------------------------歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
台文通訊BONG報330期，2021年9月出刊。




--------------------------------------------
