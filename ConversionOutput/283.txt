台文通訊BONG報: Linda 敆我
佇 2019年8月30 个「自由廣場」（編按：自由時報个讀者投書欄），讀著林春發先生彼篇《別傷害我家茉莉》，斯當時，拄老母過身（8月20）無偌久，遮 欲做告別式（9月初3）爾-爾，想講Linda按6月14拄老母身體tng-leh有sua-霎 个時，伊遮來gún兜鬥跤手看顧老母，短短欲三個月个鬥陣，就kánn-那是gún兜个查某囝。今，韓國瑜市長閣舞這齣--个（『鳳凰飛--出-去，來一陣雞仔），伊雞牢仔bùn久--啊，看會著--个 攏是雞。我欲 共 2020年國民黨總統候選人韓國瑜kàn-kiāu：袂-sái傷害gún兜Linda。

到今，了解Linda 个背景，敆當初「中介」娶伊來个時，所講--个差毋-成-物，干-焦知影伊24歲，有結婚，放一个囡仔佇厝--裡。初次來台灣爾-爾，伊華語一半句仔，從到今，gún用手比--个 較濟講--个、臆--个 較濟講清楚--个。雖罔人个素質好歹差真濟，揀嘛揀袂盡。當初，我有淡薄仔相信：老母義工做規世人，佛祖敢 袂派一个仔天使來共服侍？有一táu，gún 衫-敆加入LINE做朋友，伊嘛手機仔反啊反叫我加入伊个 Facebook，伊遮 反出伊厝內人个生活相片，伊遮講起，伊个老母佇 Saudi阿拉伯做空-khuè，現此時，伊有一對雙生仔30歲阿姊一个佇台中，另外一个佇台北，嘛 閣有一个小弟佇台中做空-khuè，𪜶老母敆姊妹仔mua 𪜶『穆斯林』袈裟翕 个相片，看--起-來，淡薄仔神秘閣有媠款。𪜶規个家族翁婿以外，就攏 愛出國趁錢。散國出歹命百姓，𪜶 个勤儉認命值得咱呵咾。Linda 佇 gún兜，初來个時就講好伊顧老母、煮飯以外，干-焦清掃一樓就好，其他二到四樓攏 毋免伊插。今年6--月，老母算猶勇健，我共伊敆老母載出載入，每工有兩擺出--去，一改是早起欲 11點載出去買素个 中晝頓，會順紲去八卦山踅一lìn、下晡時欲五點嘛 愛坐車出去踅-踅--leh；見若拜三就娶 𪜶去台中我个公司敆老朋友食飯，禮拜日，嘛一定車載--leh去台中踅一lìn煞買素个中晝頓，轉來厝--裡食，遮-个固定行程，攏有Linda 綴前綴後共老母鬥扶來扶去。老母愛 拭-thô 个心情伊上知，逐不時，愛笑老母愛出去jalan-jalan（拭-thô）。佇 6、7--月中間，老母就liam-mi 袂放尿、liam-mi腰骨痛，暝--時起起落落，我插、Linda扶，老母有冬時仔會 共 sueh多謝。講著清掃，伊平時抾-抾--leh做，特別感心--个是，伊下時間清理老母房間櫥仔內个衫仔褲，共規大堆个 「功德簿」書類、大大細細个文房四寶、落筆未褙（puè）好、規壘个毛筆書法宣紙，無路用--个布袋橐做伙，有路用--个一領一領手摺好、一項一項排疊予好。老母過氣 彼暗（8/20）載轉來厝--裡，房間電火共點予光iāng-iāng，眠床趨巾嘛 共換新--个，會得予老母佇家己个 眠床閣爽爽快快睏一暝，我按心肝窟仔感謝Linda 。以Linda小小年歲，佇短短甲無三個月，老母蹛院Linda就綴 gún出出入入、老母過身後佇靈山寺做佛事這段時間，Linda 嘛按頭至尾攏在場，伊看盡老人佇尾氣 个性命活力敆無奈、深刻體驗著異國人情个溫度。佇老母告別式拄煞个斯當時，莫怪伊真毋甘个款勢，攑伊个手，按目睭比到喙phué，意思是：伊流真濟目屎。

倩「外勞」予我真濟啟示。「疼心」是這-媽全世界講「人權」、講「人道」个通關語，講白--leh，就是人敆人个 衫-敆疼惜。佇 咱人生个場合--裡，倩外勞是序大人，人生終其尾上無奈个幸福，嘛 予纏綴 个序細吐一下仔氣。Linda來gún兜了，真歡喜予我有這个機會，來印證平時咱 tshiâng-在攑手贊同人權、呸喙瀾遐-个無人道政權个初心。有錢倩外勞會得買著啥？氣力？時間？敢有真性情？「外勞」盤山過海來台灣，目的干-焦 欲趁人幾仙錢爾-爾，𪜶出賣勞力，了時間，就愛 閣出賣尊嚴？我發覺「人个真性情」个核心佇「疼心」。佇 倩外勞个都合，確實，是有歹運--个抽著「番仔火」，好運--个抽著「時鐘」，有運氣 个成數，徛算閣-較歹運，嘛 會得透過「外勞中介」公司个機制，協助抑是根據合約換人、退出、解約。

Tng當咱慢慢聽講有咱台灣人去澳洲甚至韓國，予人倩做咱講个「台勞」，斯當時，「移工」這个名詞遮 成做正式佇報紙頂懸，代替「外勞」个稱呼，敢講「外勞」過去是帶有一寡輕視个意涵？Khîng實，「外勞」攏是外國來个勞工弱勢者，咱尊重以外閣 愛疼惜--𪜶。所致，佇我个認知中間，輕視就是「外勞」敆顧主會發生个濟濟問題，上大个因端。好欺負成做虐待？無尊重遮 會去共人性侵害？Linda初來个時，看伊个手機仔歹--去，閣買嘛真困難，想講伊若袂得敆印尼厝--裡大細聯絡報平安，心內个鬱卒可知，我遮 閣 共 予--人个舊iPhone討轉來予伊攑。「人个真性」个善良敆熱情會 予人會 成做勤快負責。不而過，佇外勞个顧傭當中，有幾項代誌著-愛做會到。第一：「久病不孝囝」，咱家己若tshiâng-在對待虛弱个爸母大細聲，「外勞」會 綴 leh學，無可能會用真性情對待咱序大。第二，用「疼心」善待「外勞」，往-往 會催化𪜶「人个真性情」，做好𪜶纏綴 咱虛弱年老爸母个 空-khuè。倩外勞是雜細空-khuè 予 𪜶打理、幫贊咱扶插序大、pun-phenn 咱體力个負擔，予 咱有抽退，毋-通全部推捒 予--𪜶，若無敆 共老人送去安養院，敢有啥差別。「外勞」終其尾著-愛 成做咱家庭个一份子，伊个生活起居除了做空-khuè以外，仝款愛有安歇个時間，佇做伙生活中加一份疼心是必要--个。第三：共厝內个金銀財寶收拾妥當，考驗人性貪婪 ，是無必要--个。第四：衫-敆交換生活經驗、學講一半句仔𪜶 个話，減少𪜶 佇他鄉个生疏，án-ne做伙--起-來會 閣-較貼心。

「Jalan-jalan散步」，老母tshiâng-在討欲外口拭-thô，這句印尼話予 Linda聽--起-來真親切，真好奇閣好笑。「讚」、「Terima-kasih多謝」、「sakit痛」報伊知老母佗位leh艱苦，「我來」（愛出力--个 予--我）、「你去歇睏」、「我來抱老母」嘛 成做我開合喙个口頭話語。有Linda 鬥扶插老母，不比進前孤跤手tiānn-tiānn忝規工，不而過，佇半暝老母猶是小可仔就喝-hiu、叫我个名，我睏佇客廳嘛 毋 捌一暝到天光。Gún三頓食翼比進前閣-較照起工，袂得干-焦配合老母攢素食就好。Linda 抾-抾--leh做，予 gún兜上無相-siāng--个，是厝內變清氣--啊。「人个真性情」是毋是佇 gún兜tng-leh發揮？

閣無幾工（9/9），Linda就愛 閣 予人分配去別位，我交待韋如（大兄二查囝）離職个 彼日，結算薪資愛 較優厚--leh，嘛 愛請中介公司特別愛揀較好个家庭，伊會 共 空-khuè做甲 成好。我嘛 欲 攢紅包予 Linda，感謝伊三個月來个辛苦敆真性情。將來若有閒，遮 閣 轉來拭-thô，我嘛仝款會 敆伊用行路--个，去Costco，抑是去楓康買伊愛食个蔬果、魚仔轉來煮，閣 共 莢菜、貯飯。



#台灣人寫真 專欄，本文使用教育部推薦漢字敆臺灣閩南語羅馬字拼音方案。


台文通訊BONG報310期，2020年1月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#台灣人寫真 專欄，本文使用教育部推薦漢字敆臺灣閩南語羅馬字拼音方案。
台文通訊BONG報310期，2020年1月出刊。
台文通訊BONG報310期，2020年1月出刊。
歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。


歡迎捐款贊助　李江却台語文教基金會　（捐款通抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：陳榮廷



佇 2019年8月30 个「自由廣場」（編按：自由時報个讀者投書欄），讀著林春發先生彼篇《別傷害我家茉莉》，斯當時，拄老母過身（8月20）無偌久，遮 欲做告別式（9月初3）爾-爾，想講Linda按6月14拄老母身體tng-leh有sua-霎 个時，伊遮來gún兜鬥跤手看顧老母，短短欲三個月个鬥陣，就kánn-那是gún兜个查某囝。今，韓國瑜市長閣舞這齣--个（『鳳凰飛--出-去，來一陣雞仔），伊雞牢仔bùn久--啊，看會著--个 攏是雞。我欲 共 2020年國民黨總統候選人韓國瑜kàn-kiāu：袂-sái傷害gún兜Linda。



到今，了解Linda 个背景，敆當初「中介」娶伊來个時，所講--个差毋-成-物，干-焦知影伊24歲，有結婚，放一个囡仔佇厝--裡。初次來台灣爾-爾，伊華語一半句仔，從到今，gún用手比--个 較濟講--个、臆--个 較濟講清楚--个。雖罔人个素質好歹差真濟，揀嘛揀袂盡。當初，我有淡薄仔相信：老母義工做規世人，佛祖敢 袂派一个仔天使來共服侍？有一táu，gún 衫-敆加入LINE做朋友，伊嘛手機仔反啊反叫我加入伊个 Facebook，伊遮 反出伊厝內人个生活相片，伊遮講起，伊个老母佇 Saudi阿拉伯做空-khuè，現此時，伊有一對雙生仔30歲阿姊一个佇台中，另外一个佇台北，嘛 閣有一个小弟佇台中做空-khuè，𪜶老母敆姊妹仔mua 𪜶『穆斯林』袈裟翕 个相片，看--起-來，淡薄仔神秘閣有媠款。𪜶規个家族翁婿以外，就攏 愛出國趁錢。散國出歹命百姓，𪜶 个勤儉認命值得咱呵咾。Linda 佇 gún兜，初來个時就講好伊顧老母、煮飯以外，干-焦清掃一樓就好，其他二到四樓攏 毋免伊插。今年6--月，老母算猶勇健，我共伊敆老母載出載入，每工有兩擺出--去，一改是早起欲 11點載出去買素个 中晝頓，會順紲去八卦山踅一lìn、下晡時欲五點嘛 愛坐車出去踅-踅--leh；見若拜三就娶 𪜶去台中我个公司敆老朋友食飯，禮拜日，嘛一定車載--leh去台中踅一lìn煞買素个中晝頓，轉來厝--裡食，遮-个固定行程，攏有Linda 綴前綴後共老母鬥扶來扶去。老母愛 拭-thô 个心情伊上知，逐不時，愛笑老母愛出去jalan-jalan（拭-thô）。佇 6、7--月中間，老母就liam-mi 袂放尿、liam-mi腰骨痛，暝--時起起落落，我插、Linda扶，老母有冬時仔會 共 sueh多謝。講著清掃，伊平時抾-抾--leh做，特別感心--个是，伊下時間清理老母房間櫥仔內个衫仔褲，共規大堆个 「功德簿」書類、大大細細个文房四寶、落筆未褙（puè）好、規壘个毛筆書法宣紙，無路用--个布袋橐做伙，有路用--个一領一領手摺好、一項一項排疊予好。老母過氣 彼暗（8/20）載轉來厝--裡，房間電火共點予光iāng-iāng，眠床趨巾嘛 共換新--个，會得予老母佇家己个 眠床閣爽爽快快睏一暝，我按心肝窟仔感謝Linda 。以Linda小小年歲，佇短短甲無三個月，老母蹛院Linda就綴 gún出出入入、老母過身後佇靈山寺做佛事這段時間，Linda 嘛按頭至尾攏在場，伊看盡老人佇尾氣 个性命活力敆無奈、深刻體驗著異國人情个溫度。佇老母告別式拄煞个斯當時，莫怪伊真毋甘个款勢，攑伊个手，按目睭比到喙phué，意思是：伊流真濟目屎。



倩「外勞」予我真濟啟示。「疼心」是這-媽全世界講「人權」、講「人道」个通關語，講白--leh，就是人敆人个 衫-敆疼惜。佇 咱人生个場合--裡，倩外勞是序大人，人生終其尾上無奈个幸福，嘛 予纏綴 个序細吐一下仔氣。Linda來gún兜了，真歡喜予我有這个機會，來印證平時咱 tshiâng-在攑手贊同人權、呸喙瀾遐-个無人道政權个初心。有錢倩外勞會得買著啥？氣力？時間？敢有真性情？「外勞」盤山過海來台灣，目的干-焦 欲趁人幾仙錢爾-爾，𪜶出賣勞力，了時間，就愛 閣出賣尊嚴？我發覺「人个真性情」个核心佇「疼心」。佇 倩外勞个都合，確實，是有歹運--个抽著「番仔火」，好運--个抽著「時鐘」，有運氣 个成數，徛算閣-較歹運，嘛 會得透過「外勞中介」公司个機制，協助抑是根據合約換人、退出、解約。



Tng當咱慢慢聽講有咱台灣人去澳洲甚至韓國，予人倩做咱講个「台勞」，斯當時，「移工」這个名詞遮 成做正式佇報紙頂懸，代替「外勞」个稱呼，敢講「外勞」過去是帶有一寡輕視个意涵？Khîng實，「外勞」攏是外國來个勞工弱勢者，咱尊重以外閣 愛疼惜--𪜶。所致，佇我个認知中間，輕視就是「外勞」敆顧主會發生个濟濟問題，上大个因端。好欺負成做虐待？無尊重遮 會去共人性侵害？Linda初來个時，看伊个手機仔歹--去，閣買嘛真困難，想講伊若袂得敆印尼厝--裡大細聯絡報平安，心內个鬱卒可知，我遮 閣 共 予--人个舊iPhone討轉來予伊攑。「人个真性」个善良敆熱情會 予人會 成做勤快負責。不而過，佇外勞个顧傭當中，有幾項代誌著-愛做會到。第一：「久病不孝囝」，咱家己若tshiâng-在對待虛弱个爸母大細聲，「外勞」會 綴 leh學，無可能會用真性情對待咱序大。第二，用「疼心」善待「外勞」，往-往 會催化𪜶「人个真性情」，做好𪜶纏綴 咱虛弱年老爸母个 空-khuè。倩外勞是雜細空-khuè 予 𪜶打理、幫贊咱扶插序大、pun-phenn 咱體力个負擔，予 咱有抽退，毋-通全部推捒 予--𪜶，若無敆 共老人送去安養院，敢有啥差別。「外勞」終其尾著-愛 成做咱家庭个一份子，伊个生活起居除了做空-khuè以外，仝款愛有安歇个時間，佇做伙生活中加一份疼心是必要--个。第三：共厝內个金銀財寶收拾妥當，考驗人性貪婪 ，是無必要--个。第四：衫-敆交換生活經驗、學講一半句仔𪜶 个話，減少𪜶 佇他鄉个生疏，án-ne做伙--起-來會 閣-較貼心。



「Jalan-jalan散步」，老母tshiâng-在討欲外口拭-thô，這句印尼話予 Linda聽--起-來真親切，真好奇閣好笑。「讚」、「Terima-kasih多謝」、「sakit痛」報伊知老母佗位leh艱苦，「我來」（愛出力--个 予--我）、「你去歇睏」、「我來抱老母」嘛 成做我開合喙个口頭話語。有Linda 鬥扶插老母，不比進前孤跤手tiānn-tiānn忝規工，不而過，佇半暝老母猶是小可仔就喝-hiu、叫我个名，我睏佇客廳嘛 毋 捌一暝到天光。Gún三頓食翼比進前閣-較照起工，袂得干-焦配合老母攢素食就好。Linda 抾-抾--leh做，予 gún兜上無相-siāng--个，是厝內變清氣--啊。「人个真性情」是毋是佇 gún兜tng-leh發揮？



閣無幾工（9/9），Linda就愛 閣 予人分配去別位，我交待韋如（大兄二查囝）離職个 彼日，結算薪資愛 較優厚--leh，嘛 愛請中介公司特別愛揀較好个家庭，伊會 共 空-khuè做甲 成好。我嘛 欲 攢紅包予 Linda，感謝伊三個月來个辛苦敆真性情。將來若有閒，遮 閣 轉來拭-thô，我嘛仝款會 敆伊用行路--个，去Costco，抑是去楓康買伊愛食个蔬果、魚仔轉來煮，閣 共 莢菜、貯飯。



#台灣人寫真 專欄，本文使用教育部推薦漢字敆臺灣閩南語羅馬字拼音方案。


台文通訊BONG報310期，2020年1月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
