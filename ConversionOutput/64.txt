台文通訊BONG報: 五日節个 ǹg望
作者：陳文仲

（作者是「#永和小小書房 #台語讀寫班」結業學員）

今仔日是舊曆5月初5，五日節，也有人講是五月節。佇五日節這工，每一口灶攏 佇-leh食肉粽，所以嘛 成濟人講是肉粽節。一透早，阿母就娶小妹去菜市仔款東款西，小妹感覺上好玄閣上趣味--个，就是去買菖蒲 、艾（hiānn）草敆榕（tshîng）仔枝。

小妹對菜市仔轉--來了後，阿爸就娶阮去門跤口，共 遮-个 物件縛予好勢，伊共阮講，菖蒲看--起-來，袂輸那一枝寶劍，會-sái 共 遐-个歹mih仔攏斬hìnn-捒。抑若插榕插艾就是欲趕走蟲thuā，予環境較清氣，咱 嘛 較 袂破病。阿爸閣教阮講俗語：「插榕較勇龍，插艾較勇健。」簡單來講就是ǹg望逐家身體健康，萬事如意。

硩-欲倚晝--啊，電視頂嘛拄仔好leh放送「pê龍船比賽」。阮那食肉粽那看比賽。阿媽縛个肉粽是頂港有名聲、下港上出名--个 ōo，芳摃-摃 閣 摃-摃芳。我逐擺攏食甲碗底清氣tam-tam， 若無較細膩--leh，凡勢連粽合仔嘛 共哺--落-去。

緊--leh，緊--leh，欲倚12點--啊！聽人講，透中晝徛卵上好徛，若是有共卵徛--起-來，規年痛天攏好運。我个技術介 𠢕，liam-mi卵就徛甲好勢好勢--啊！小妹看甲目睭金金金，喙舌吐甲長長長，足欣羨--个，講伊嘛一定愛 共卵徛--起-來遮 會-sái。

今年个五日節，有好食--个，嘛有好耍--个，閣有學著較早个故事敆俗語，予阮足歡喜--个。我猶有一个ǹg望，就是攑菖蒲寶劍，展出我个快刀「一百炕八斬」，共今年上顧人怨个武漢肺炎斬斬斬，斬甲 遮-个病毒攏 毋敢出來害--人。

今仔日我个演說到遮結束，多謝逐家！
#演講稿 專欄，本文使用教育部推薦漢字敆臺灣閩南語羅馬字拼音方案。#台文通訊BONG報 328期，2021年7月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

作者：陳文仲（作者是「#永和小小書房 #台語讀寫班」結業學員）今仔日是舊曆5月初5，五日節，也有人講是五月節。佇五日節這工，每一口灶攏 佇-leh食肉粽，所以嘛 成濟人講是肉粽節。一透早，阿母就娶小妹去菜市仔款東款西，小妹感覺上好玄閣上趣味--个，就是去買菖蒲 、艾（hiānn）草敆榕（tshîng）仔枝。小妹對菜市仔轉--來了後，阿爸就娶阮去門跤口，共 遮-个 物件縛予好勢，伊共阮講，菖蒲看--起-來，袂輸那一枝寶劍，會-sái 共 遐-个歹mih仔攏斬hìnn-捒。抑若插榕插艾就是欲趕走蟲thuā，予環境較清氣，咱 嘛 較 袂破病。阿爸閣教阮講俗語：「插榕較勇龍，插艾較勇健。」簡單來講就是ǹg望逐家身體健康，萬事如意。硩-欲倚晝--啊，電視頂嘛拄仔好leh放送「pê龍船比賽」。阮那食肉粽那看比賽。阿媽縛个肉粽是頂港有名聲、下港上出名--个 ōo，芳摃-摃 閣 摃-摃芳。我逐擺攏食甲碗底清氣tam-tam， 若無較細膩--leh，凡勢連粽合仔嘛 共哺--落-去。緊--leh，緊--leh，欲倚12點--啊！聽人講，透中晝徛卵上好徛，若是有共卵徛--起-來，規年痛天攏好運。我个技術介 𠢕，liam-mi卵就徛甲好勢好勢--啊！小妹看甲目睭金金金，喙舌吐甲長長長，足欣羨--个，講伊嘛一定愛 共卵徛--起-來遮 會-sái。今年个五日節，有好食--个，嘛有好耍--个，閣有學著較早个故事敆俗語，予阮足歡喜--个。我猶有一个ǹg望，就是攑菖蒲寶劍，展出我个快刀「一百炕八斬」，共今年上顧人怨个武漢肺炎斬斬斬，斬甲 遮-个病毒攏 毋敢出來害--人。今仔日我个演說到遮結束，多謝逐家！ #演講稿 專欄，本文使用教育部推薦漢字敆臺灣閩南語羅馬字拼音方案。#台文通訊BONG報 328期，2021年7月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
