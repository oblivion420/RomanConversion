台文通訊BONG報: 用自然觀察來敆囡仔講台語

蠻野講堂 https://reurl.cc/0oAEKo
#棲地復育台語講座專欄，本文使用教育部推薦漢字敆臺灣閩南語羅馬字拼音方案。台文通訊BONG報319期，2020年10月出刊。 --------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
主講／林依蓉記錄／黃悅綺編按：本文是2020/9/3棲地復育台語講座「用自然觀察來敆囡仔講台語」講座摘要記錄，講者林依蓉是野塾个共同創辦人。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃有關生態環境議題个台語講座，歡迎逐家佇逐個月第三禮拜五暗時7點到9點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。佇環境當中教育，會-當 予囡仔發展對自然个敏感度，予 𪜶面對大自然有認知、情意、技能。若是欲 娶囡仔認捌大自然，會-當做个代誌其實真濟，自然觀察、五感體驗，甚至是藝術創作，用花草扮公伙仔、排石頭、揣蟲thuā、用樹葉做小鬼仔殼……，攏真心適。若是毋知欲按怎開始遮好，頭先會-sái先行入都市个公園，對生活內底食會著--个、用會著--个開始認捌，譬如講厝內个家具、囡仔甲意个菜蔬……；若是拄著無熟sāi 个植物，若有牌仔，會-當看頂懸寫个資訊，配合手機仔查資料个功能，網站閣 會-當查詢這欉植物佇 冬時開花，真緊就會-sái 共囡仔紹介。用台灣tiānn看會著个『水黃皮』做例，伊是台灣原生个植物，熱--人遮日、寒--人閘風，花期會開茄仔色个花，會開甲真ōm、真媠，佇水墘、海濱較 捷看--著。因為『水黃皮』毋驚剾大風，提來做防風林真好，所以嘛號做「九重吹」。九重吹个樹子會浮佇水面，到適合个所在生湠，有人叫伊「水流豆」。閣有色水、氣味个觀察，親像『水黃皮』佇台語閣號做「臭腥仔」、「烏樹」。咱 leh 共植物號名真有意思，仝一欉有幾若个外號，是無仝感官个體驗。囡仔對色水个變化嘛 成敏感，嘛 會-sái 對色水來熟sāi環境敆季節个變化。親像「苦楝舅」（華語叫『台灣欒樹』），一年四季攏總會-當看著四種色水。苦楝舅个葉仔是青色，若開花，規欉會變黃色，閣來，樹子是紅色，樹子落尾會變做咖啡色，所以嘛 共叫做『四色樹』。除了用目睭去看，大自然中間有足濟物件會-當做拭-thô-物——見笑草、歕種子、做花箍、花phua̍h鍊，抑是共鹹酸草葉kuáinn 个皮剝掉，葉仔勾做伙就會-sái「giú大索」；刺查某較臭賤，會黏佇衫仔褲，提來做「彈子」（tuânn-子），囡仔就通好耍規下晡。有植物出現个所在，就有動物个形影。比如鳥隻會 敆人較倚近、活動个痕跡明顯。水池附近會出現「田雞仔」，紅紅个喙、烏色个羽毛、青色个跤，特徵明顯，而且會-hiáu泅水；暗光鳥个腹肚是米色、跤-遮 彼爿是殕色，目睭紅紅，停睏个時陣 kánn-那 袂 tín 袂動；白翎鷥个羽毛白siak-siak、跤真lò，動作優雅。佇台灣捷看會著个白翎鷥有這幾種：有黃跤爪敆烏喙个『小白鷺』、喙敆跤攏是黃色个『大白鷺』、喙黃色跤烏色个『黃頭鷺』，啊若『小白鷺』到欲生湠个時，若是夠分，目睭就會變做紅色，會-sái用千里鏡共觀察。佇校園、公園會出現「山暗光」个身影（華語是『黑冠麻鷺』），𪜶出來揣食、啄杜蚓个時，kánn-那 leh 踅街，戇-戇無啥會驚人倚近，所以嘛去予人號做『大笨鳥』。會 佇塗跤揣食个鳥仔真濟款，比論翼股金色个大花斑、pan-甲、較細隻个火鵻仔（hué-tsui-仔，『紅鳩』），會-當 予好玄个囡仔近距離觀察。有个鳥仔較 僫揣，毋-閣叫聲真好認，斟酌聽無的確會-當看著𪜶 thián翼个款。「紅喙筆仔」飛足緊，叫聲親像貓仔；「加-加-仔」（『樹鵲』）聲音足響，那像leh叫家己个名；『五色鳥』五彩繽紛花草媠，叫聲那像和尚leh 硞木魚「kok、kok、kok」，咱 遮叫伊「花仔和尚」。閣來，外來種个故事嘛 會-sái 敆囡仔分張，親像巴西龜、加-冗因為引入來台灣欲做動物伴飼。𪜶有个可能是無細膩予走--去，有个是放生个緣故遮 佇外口生存，𪜶 會 敆台灣原生个物種競爭，外來種若較歹--个 會 共在種--个趕走，致使在種--个 个生存空間、數量那來那少。娶囡仔做陣親近自然真好，毋-閣 嘛有愛注意个代誌。佇公園tiānn看--著个膨鼠，雖然生甲真古錐，嘛 較 毋驚--人，咱 會-sái觀察𪜶 个活動，但是盡量莫飼𪜶食咱人个食物。除了傷過油、傷過鹹，對動物會有敗害，膨鼠猶是有野性个動物，若是無細膩共拍生驚，𪜶真有可能會咬--人，咱上好莫去攪吵𪜶 个生活。咱 leh做觀察个時，會-當發現大自然是綴四季leh運行，透過聽、看、鼻、摸、食這寡方式敆環境互動，佇查資料、講故事个過程中，敆囡仔做伙認捌環境，嘛 予 𪜶有閣-較濟發揮創意个可能。  蠻野講堂 https://reurl.cc/0oAEKo#棲地復育台語講座專欄，本文使用教育部推薦漢字敆臺灣閩南語羅馬字拼音方案。台文通訊BONG報319期，2020年10月出刊。 --------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
