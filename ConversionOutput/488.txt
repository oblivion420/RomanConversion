台文通訊BONG報: 搬台灣个故事
#台語捎攏有講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報306期，2019年9月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：張翠硯

（本文是2019年8月初7 个講座摘要記錄，主講者是海島演劇劇團團長）





探討台灣歷史敆人權个議題

8月份个 salon講座邀請著《海島演劇團》團長林志遠來分享。《海島演劇團》是一个2013年成立个少年劇團，讀國立台灣藝術大學戲劇系敆電影系出業个林志遠，因為讀大學个時接觸著「蔡瑞月舞蹈社」，遮發現咱自細漢个教育對台灣歷史个認捌實在傷欠缺，予伊開始研究台灣歷史敆人權个議題，用相關个內容來編劇，劇團个真濟作品攏 敆「白色恐怖」个主題有關聯。劇團嘛 敆蔡瑞月舞蹈社个「文化論壇」活動合作，編劇、製作舞台劇。




搬啥人个故事

頭一个作品个主題是「烏跤病」，講「烏跤病之父」王金河个故事；嘛搬史明个故事，兩齣戲攏 佇-leh故事內底探討台灣予日本人殖民个影響。閣有演出高俊明牧師个故事，伊捌做過台灣基督長老教會總幹事，帶領長老教會發表「人權宣言」，主張應該愛 予台灣成做一个新閣獨立个國家，這 會-sái講是「獨立」个概念頭一擺出現佇台灣社會。Tng政府禁止羅馬字版本聖經个時，長老教會主張每一个人攏有權利用家己个語言來讀聖經敆敬拜上帝。

史明早年去日本讀冊，受著「中日對抗」个社會氣氛影響，伊開始思考「佗位遮是我个國家」？後--來去中國做共產黨个地下情報員。毋-閣，等伊看著共產黨是按怎鬥爭、按怎分化族群，閣看著二二八事件國民黨政府按怎對待台灣人了後，遮了解中國敆台灣真正袂用得縛做伙，最後轉來台灣推捒台獨運動。

因為「言論自由」个議題佇現代社會較受著重視，鄭南榕个故事較濟人知。伊娶頭主張解嚴个「五一九綠色行動」，敆理念相仝个朋友佇龍山寺附近靜坐、演講，用12點鐘个活動來宣傳理念。佇伊出獄了後，組織「二二八和平日促進會」，舉辦遊行予人閣-較了解--𪜶，表達追求事件真相个訴求。伊嘛是當年頭一个佇公開場合發表「支持台灣獨立」言論个社會運動人士。





《人權遊台灣》計畫

劇團一直leh做人權議題个戲，毋-閣，tiānn-tiānn一齣戲干-焦 佇一、兩个縣市演出，實在成無彩。所以𪜶決定今年欲 佇各地演出，閣 欲邀請敆故事相關个受難者抑是歷史研究者來辦講座分享。

人權戲劇个主題有講著受難者蔡錕霖个故事，嘛有講著彼-冬-陣一寡人無辜受著凌治个過往。受難者陳新吉因為參加一个朋友个聚會，煞無代無誌受著牽連hông掠去關，嘛 hông用暴力刑求。伊彼-陣 敆朋友有約束，「若是有人會-當出--去，咱一定愛 共 遮-个代誌講予別人知。」伊出獄了後，開始書寫濟濟往過受難个故事。另外一个讀美術出身个陳孟和，利用伊家己个專才，替「綠島人權文化園區」个紀念空間重建計畫，提供非常精確敆幼膩个重現細節。

劇團這兩冬製作演出个戲是《回憶个華爾滋》，講女性受難者張常美、施水環、丁窈窕个故事。三个人攏是予人無辜誣告，施水環敆丁窈窕hông掠去關了，最後hông銃殺行刑，干-焦賰張常美活--落-來。團長林志遠講，做這齣戲予伊有機會對女性个角度理解歷史。對 𪜶寫予厝內人个批信，嘛 遮知影，原來𪜶人佇監獄內底个時，心肝底个願望，攏是一寡日常生活个細項代誌，比如，有人寫批問講：「阿姊，我寄--轉-去个布料，你哪會無愛收？我足欣羨遮-个布料，會-當 遮-nī簡單倒轉去我日思夜夢个故鄉」，予人聽了足心酸。Ǹg望透過劇團个用心製作，予 閣-較濟人對台灣歷史有更加深刻个認捌 敆思考。















#台語捎攏有講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報306期，2019年9月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
