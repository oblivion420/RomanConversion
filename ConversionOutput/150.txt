台文通訊BONG報: 投票拄著火山爆炸
作者：MnL Huī-bîng


台灣法律規定，愛滿20歲遮 會-當開始投票，就算講會-當投到100歲，總統選舉四冬一擺，攏總嘛 遮 會-當投20 改 爾-爾，一世人逐擺逐擺投票，上濟干-焦 會-當選20 改 个總統，這對我來講是juā-nī仔珍貴个機會！所以毋管我佇佗位，只要是咱台灣个總統選舉，我攏 會飛轉去台灣投票。

我買个機票是正月初10暗時10點45，對菲律賓馬尼拉飛轉去台灣桃園機場；正月13早起飛轉來馬尼拉。雖然停留佇台灣个時間無偌濟，毋-閣總--是希望會-當參與台灣歷史性个一刻。

Tng-tong歡喜飛轉來台灣一逝 成有價值，會-當安心仔飛轉去馬尼拉繼續做空-khuè 个前一暗，學校个老師雄雄傳來消息講學校拜一停課，原因是：火山爆炸！？一開始想講：Uah！Án-ne真好，我會-當 毋免請拜一个假，會赴拜二上班就會-sái。結果，代誌根本就毋是親像我所想--个 遐-nī簡單。

消息慢慢傳來講，佇馬尼拉70公里以外个塔爾火山（Taal volcano）一直噴出白煙，而且閣噴甲 足 懸--个，火山附近閣不時leh地動，塗跤攏已經有pit-巡。菲律賓政府一開始發佈講是第二級个火山警戒，毋-閣到下晡變做是三級，到暗暝升懸變做是四級警戒，意思就是講「佇規點鐘內底或者是規工內會產生爆炸」，這已經是準備欲爆炸个預兆--啊！毋-若 án-ne，閣有消息傳來講，馬尼拉國際機場（Ninoy Aquino International Airport，簡稱NAIA）關--起-來--啊，所有个航班攏無法度起降，甚至有个飛行機原班閣飛轉去原本个國家。因為火山爆炸所產生个火山撫，若是予飛行機个 ia̋n-jín吸--入-去，會造成飛行機个溫度擤-懸，到時就會有爆炸个危險。這聲是欲按怎？我敢有法度照常飛轉去菲律賓？抑是，是欲留佇台灣過舊曆个新年？

我liam-mi 敲電話入去桃園機場問目前个狀況，毋-閣 𪜶 煞講目前無收著任何个消息，愛等12點過暝了後，遮 會公佈佇網路。果然，如我所煩惱个代誌發生--啊——我个班機取消。服務人員共我講，我會-當先改坐15號个機票，雖然無一定通飛，毋-閣至少先換票較贏。佇換票个過程，我遮深深了解彼種無目標个感覺，有影真使人驚惶。毋知影啥mih時陣 會-當飛？嘛 毋知影佇飛个過程中敢 會有危險？我原本無預定佇台灣會 加留這幾工，根本無按算欲做啥mih代誌，但是學校煞有一大堆代誌等我去處理……這款心情有影是艱苦閣矛盾。

佇 這兩工，我不時leh關心上新个消息，一面敆學校个老師聯絡，另外一面閣一直確定兩工了後，敢真正會-sái飛？總算是傳好消息，馬尼拉機場重新開放起降，毋-閣有限制數量，好佳哉我這擺所訂个航空公司是菲律賓宿霧航空（Cebu Pacific），𪜶一定會接受家己國家个飛行機飛--轉-去。

15號早起我早早就到機場--啊！看著櫃台頭前一陣人佇-leh排隊，每一个人个面色攏真沉重，服務人員出出入入leh無閒……看著逐家著急个心情，我嘛 綴 leh緊張。輪著我check 𪜶 个時，我順利提著登機票、順利自動通關出境、順利坐起lih飛行機頂……毋-閣我个心情一點仔都無較輕鬆……因為無安全佇馬尼拉機場落地，隨時攏有可能閣原班飛--轉-來，án-ne只是加無閒--个。

感謝所有个一切，予我順利入境菲律賓。想講，攏已經到菲律賓--啊，我所緊張个代誌攏無發生，紲--落-來就是坐車轉去學校niâ，應該無啥mih問題--啊--啦。毋-閣，問題往-往 攏是佇家己想無著个時所產生--个……

菲律賓个網路速度無法度親像台灣遐-nī緊，這我本身就有心理準備。毋-閣，tng我出機場了後，我根本無法度收著訊號！我無法度敆學校个老師聯絡，我嘛無法度訂Grab叫車轉去學校。我只好行去排在地个計程車，排差不多半點外鐘遮輪著我。搵-tsiàng 毋知影學校佇佗位，毋-閣我共講欲到个時陣我會-當報路予--伊，伊tàm頭了後就駛車出發--啊。結果駛無偌久，嚴重大窒車！我佇仝一个路口足足40分鐘，袂 tín 袂動。而且邊--阿 攏是大貨車，我心內leh想，大貨車敢 毋是有時間限制--个？是按怎這个時陣 通 佇路--裡行？後--來遮想著有可能是因為連紲歇兩工，今仔日攏總開放，遮 會造成大窒車。

所以我想，若是照án-ne 个速度我可能半暝攏無法度到學校。我liam-mi 敆 搵-tsiàng討論，敢 會-sái將我放佇上近个捷運站，我家己坐捷運轉去學校好--啊！這位搵-tsiàng人非常好閣真有禮貌，伊一直講實在真歹勢，無法度將我安全送到位。我佇菲律賓走跳遮-nī久，這應該是我拄--著上好个菲律賓搵-tsiàng--啊！

閣過20分鐘，我遮落車行到上近个 Vito curz站，共我个行李揹--leh、坐捷運佇 D.Jose落車，遮 閣用行--个 轉去到學校，對透早出門坐過遮-nī濟項个交通工具，總算到學校--啊，時間已經是下晡4點。有个人有可能因為風颱、罩霧造成班機延誤，但是我煞是因為火山爆炸个關係來取消、換班機，有影是真特別个經驗。雖然講這過程實在有夠忝，但是毋管按怎，人安全遮是上重要--个。 






#海外台文專欄，本文使用教育部推薦漢字敆臺灣閩南語羅馬字拼音方案。

台文通訊BONG報313期，2020年4月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#海外台文專欄，本文使用教育部推薦漢字敆臺灣閩南語羅馬字拼音方案。

台文通訊BONG報313期，2020年4月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。


作者：MnL Huī-bîng





台灣法律規定，愛滿20歲遮 會-當開始投票，就算講會-當投到100歲，總統選舉四冬一擺，攏總嘛 遮 會-當投20 改 爾-爾，一世人逐擺逐擺投票，上濟干-焦 會-當選20 改 个總統，這對我來講是juā-nī仔珍貴个機會！所以毋管我佇佗位，只要是咱台灣个總統選舉，我攏 會飛轉去台灣投票。



我買个機票是正月初10暗時10點45，對菲律賓馬尼拉飛轉去台灣桃園機場；正月13早起飛轉來馬尼拉。雖然停留佇台灣个時間無偌濟，毋-閣總--是希望會-當參與台灣歷史性个一刻。



Tng-tong歡喜飛轉來台灣一逝 成有價值，會-當安心仔飛轉去馬尼拉繼續做空-khuè 个前一暗，學校个老師雄雄傳來消息講學校拜一停課，原因是：火山爆炸！？一開始想講：Uah！Án-ne真好，我會-當 毋免請拜一个假，會赴拜二上班就會-sái。結果，代誌根本就毋是親像我所想--个 遐-nī簡單。



消息慢慢傳來講，佇馬尼拉70公里以外个塔爾火山（Taal volcano）一直噴出白煙，而且閣噴甲 足 懸--个，火山附近閣不時leh地動，塗跤攏已經有pit-巡。菲律賓政府一開始發佈講是第二級个火山警戒，毋-閣到下晡變做是三級，到暗暝升懸變做是四級警戒，意思就是講「佇規點鐘內底或者是規工內會產生爆炸」，這已經是準備欲爆炸个預兆--啊！毋-若 án-ne，閣有消息傳來講，馬尼拉國際機場（Ninoy Aquino International Airport，簡稱NAIA）關--起-來--啊，所有个航班攏無法度起降，甚至有个飛行機原班閣飛轉去原本个國家。因為火山爆炸所產生个火山撫，若是予飛行機个 ia̋n-jín吸--入-去，會造成飛行機个溫度擤-懸，到時就會有爆炸个危險。這聲是欲按怎？我敢有法度照常飛轉去菲律賓？抑是，是欲留佇台灣過舊曆个新年？



我liam-mi 敲電話入去桃園機場問目前个狀況，毋-閣 𪜶 煞講目前無收著任何个消息，愛等12點過暝了後，遮 會公佈佇網路。果然，如我所煩惱个代誌發生--啊——我个班機取消。服務人員共我講，我會-當先改坐15號个機票，雖然無一定通飛，毋-閣至少先換票較贏。佇換票个過程，我遮深深了解彼種無目標个感覺，有影真使人驚惶。毋知影啥mih時陣 會-當飛？嘛 毋知影佇飛个過程中敢 會有危險？我原本無預定佇台灣會 加留這幾工，根本無按算欲做啥mih代誌，但是學校煞有一大堆代誌等我去處理……這款心情有影是艱苦閣矛盾。



佇 這兩工，我不時leh關心上新个消息，一面敆學校个老師聯絡，另外一面閣一直確定兩工了後，敢真正會-sái飛？總算是傳好消息，馬尼拉機場重新開放起降，毋-閣有限制數量，好佳哉我這擺所訂个航空公司是菲律賓宿霧航空（Cebu Pacific），𪜶一定會接受家己國家个飛行機飛--轉-去。



15號早起我早早就到機場--啊！看著櫃台頭前一陣人佇-leh排隊，每一个人个面色攏真沉重，服務人員出出入入leh無閒……看著逐家著急个心情，我嘛 綴 leh緊張。輪著我check 𪜶 个時，我順利提著登機票、順利自動通關出境、順利坐起lih飛行機頂……毋-閣我个心情一點仔都無較輕鬆……因為無安全佇馬尼拉機場落地，隨時攏有可能閣原班飛--轉-來，án-ne只是加無閒--个。



感謝所有个一切，予我順利入境菲律賓。想講，攏已經到菲律賓--啊，我所緊張个代誌攏無發生，紲--落-來就是坐車轉去學校niâ，應該無啥mih問題--啊--啦。毋-閣，問題往-往 攏是佇家己想無著个時所產生--个……



菲律賓个網路速度無法度親像台灣遐-nī緊，這我本身就有心理準備。毋-閣，tng我出機場了後，我根本無法度收著訊號！我無法度敆學校个老師聯絡，我嘛無法度訂Grab叫車轉去學校。我只好行去排在地个計程車，排差不多半點外鐘遮輪著我。搵-tsiàng 毋知影學校佇佗位，毋-閣我共講欲到个時陣我會-當報路予--伊，伊tàm頭了後就駛車出發--啊。結果駛無偌久，嚴重大窒車！我佇仝一个路口足足40分鐘，袂 tín 袂動。而且邊--阿 攏是大貨車，我心內leh想，大貨車敢 毋是有時間限制--个？是按怎這个時陣 通 佇路--裡行？後--來遮想著有可能是因為連紲歇兩工，今仔日攏總開放，遮 會造成大窒車。



所以我想，若是照án-ne 个速度我可能半暝攏無法度到學校。我liam-mi 敆 搵-tsiàng討論，敢 會-sái將我放佇上近个捷運站，我家己坐捷運轉去學校好--啊！這位搵-tsiàng人非常好閣真有禮貌，伊一直講實在真歹勢，無法度將我安全送到位。我佇菲律賓走跳遮-nī久，這應該是我拄--著上好个菲律賓搵-tsiàng--啊！



閣過20分鐘，我遮落車行到上近个 Vito curz站，共我个行李揹--leh、坐捷運佇 D.Jose落車，遮 閣用行--个 轉去到學校，對透早出門坐過遮-nī濟項个交通工具，總算到學校--啊，時間已經是下晡4點。有个人有可能因為風颱、罩霧造成班機延誤，但是我煞是因為火山爆炸个關係來取消、換班機，有影是真特別个經驗。雖然講這過程實在有夠忝，但是毋管按怎，人安全遮是上重要--个。 






#海外台文專欄，本文使用教育部推薦漢字敆臺灣閩南語羅馬字拼音方案。

台文通訊BONG報313期，2020年4月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
