台文通訊BONG報: 政府个雙語國家政策對本土語言个衝擊hām因應之道
主講／江文瑜
記錄／戴如意

本文是2021/8/11 个講座摘要記錄，主講者江文瑜是台灣大學語言學研究所教授。

行政院國家發展委員會佇 2018年提出「2030雙語國家政策發展藍圖」，雙語所指--个是「英語」敆「台灣華語」，目標欲提升國民个國際競爭力，予台灣佇 2030年个時陣，成做一个雙語國家。其中有一條推動理念：「兼顧雙語政策hām母語文化發展」，是這份資料內底，唯一hām母語有關係个政策。

這-媽定義个母語，包括：台灣話、客語、原住民語、馬祖个閩東語hām手語。目前，學生佇國小到高中階段，一禮拜干-焦 愛上一節母語課，而且佇國三、高二、高三閣 毋是必修，用遮-nī少个時數欲 共母語學好，根本是無可能个代誌。江文瑜教授煩惱，若變成雙語國家，只是愈打壓母語个生存環境。

若看亞洲共英語做國家語言个國家，無論是新加坡、香港、馬來西亞，攏有予英國殖民過百外冬个歷史；咱隔壁个菲律賓，嘛 予美國統治過49年。日本殖民台灣50冬，佇尾期，會-sái理解日語个台灣人，差不多占四成；予認證做「國語家庭」个戶數，就閣愈少，干-焦有1.3%。這幾个例攏顯示：欲 成做一个雙語國家，毋是遮-nī簡單个代誌。

江教授提出兩个訴求：頭一个是，共雙語國家政策改做「2030英語環境友善政策」。英語對 咱來講猶是外國語 ，欲 共英語學予好，無定著台灣愛變雙語國家，重要--个是，提供一个對英語友善个環境，發展藍圖个目標嘛仝款做會到；第二，雙語國家个目標hām文化部「國家語言發展法」相衝突，國發會敆文化部應該同齊討論對策。

這幾年政府thui-捒轉型正義，主要是佇 咱目睭看會著个歷史事件敆人物，江教授提醒，語言个轉型正義嘛仝款重要。對經歷『我不說方言』世代个人來講，母語hông剝削帶來真濟自卑敆痛苦，這是失語者个集體創傷，需要咱 這-媽起造多語个環境來彌補。

母語个復振有幾个方面通拍拚，頭起先是媒體，已經有个公視台語台，愛 閣提懸預算，鼓勵製作閣-較濟本土語言个作品，投資國際級个電影電視；嘛 愛提供語言友善个環境，親像公家機關增加口語翻譯、補助老師用本土語言教課；閣有建置資料庫，共語言資料電子化。逐家做伙拍拚，予本土語言閣-較發展，共 咱 个母語揣倒轉--來。


李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
主講／江文瑜   記錄／戴如意本文是2021/8/11 个講座摘要記錄，主講者江文瑜是台灣大學語言學研究所教授。行政院國家發展委員會佇 2018年提出「2030雙語國家政策發展藍圖」，雙語所指--个是「英語」敆「台灣華語」，目標欲提升國民个國際競爭力，予台灣佇 2030年个時陣，成做一个雙語國家。其中有一條推動理念：「兼顧雙語政策hām母語文化發展」，是這份資料內底，唯一hām母語有關係个政策。這-媽定義个母語，包括：台灣話、客語、原住民語、馬祖个閩東語hām手語。目前，學生佇國小到高中階段，一禮拜干-焦 愛上一節母語課，而且佇國三、高二、高三閣 毋是必修，用遮-nī少个時數欲 共母語學好，根本是無可能个代誌。江文瑜教授煩惱，若變成雙語國家，只是愈打壓母語个生存環境。若看亞洲共英語做國家語言个國家，無論是新加坡、香港、馬來西亞，攏有予英國殖民過百外冬个歷史；咱隔壁个菲律賓，嘛 予美國統治過49年。日本殖民台灣50冬，佇尾期，會-sái理解日語个台灣人，差不多占四成；予認證做「國語家庭」个戶數，就閣愈少，干-焦有1.3%。這幾个例攏顯示：欲 成做一个雙語國家，毋是遮-nī簡單个代誌。江教授提出兩个訴求：頭一个是，共雙語國家政策改做「2030英語環境友善政策」。英語對 咱來講猶是外國語 ，欲 共英語學予好，無定著台灣愛變雙語國家，重要--个是，提供一个對英語友善个環境，發展藍圖个目標嘛仝款做會到；第二，雙語國家个目標hām文化部「國家語言發展法」相衝突，國發會敆文化部應該同齊討論對策。這幾年政府thui-捒轉型正義，主要是佇 咱目睭看會著个歷史事件敆人物，江教授提醒，語言个轉型正義嘛仝款重要。對經歷『我不說方言』世代个人來講，母語hông剝削帶來真濟自卑敆痛苦，這是失語者个集體創傷，需要咱 這-媽起造多語个環境來彌補。母語个復振有幾个方面通拍拚，頭起先是媒體，已經有个公視台語台，愛 閣提懸預算，鼓勵製作閣-較濟本土語言个作品，投資國際級个電影電視；嘛 愛提供語言友善个環境，親像公家機關增加口語翻譯、補助老師用本土語言教課；閣有建置資料庫，共語言資料電子化。逐家做伙拍拚，予本土語言閣-較發展，共 咱 个母語揣倒轉--來。線頂看影片台語捎攏有 - YouTube 頻道https://reurl.cc/exDAex#台語捎攏有講座專欄，本文使用教育部推薦漢字敆臺灣閩南語羅馬字拼音方案。台文通訊BONG報330期，2021年9月出刊。--------------------------------------------歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
本文是2021/8/11 个講座摘要記錄，主講者江文瑜是台灣大學語言學研究所教授。

