台文通訊BONG報: 愛溫柔喔！
王昭華查某囡仔講𪜶姊姊刺-pê-pê，查埔人問講啊恁姊姊佇佗？「⋯⋯佇厝--喔，啊你家己一个佇 遮 拭-thô--喔？⋯⋯查某囡仔人（tsô͘-gín-仔-人）毋-通 刺-pê-pê--喔，愛學較溫柔--leh⋯⋯」
聲音聽--來，略仔無啥對tâng，越頭共看，一个『叔叔』拖一隻空个拖車，欲搬貨个款，拄好順殘障坡道起去，停佇門口坪。「Tin-撞！」、「Tin-撞！」⋯⋯來辦代誌个人出出入入，自動門liâm-mi開、liâm-mi關，見開無幾秒，一港冷氣對門喙「哈」--出-來，佇 這款三十幾度C 个熱天過晝，踮遐一直「Tin-撞！」「哈～」「Tin-撞！」「哈～」⋯⋯袂輸食冰食了siuⁿ爽快个三八囡仔，一直吐涼氣「哈～」硩 共人siâⁿ。殘障坡道个欄杆，白鐵仔枝粗勇堅固，一个妹仔擘起擘落車跋反，看--來國校二三年仔个款，一支跤攑懸 khuè--起-去，短裙一下無細膩倒頭掀，白肉幼皮个大腿hông看現現，佳哉內褲無走--出-來。一下仔kiáⁿ，兩手huāⁿ鐵枝，tsih力一跳，彼支跤腿hāⁿ過欄杆，規鉎人坐佇頂懸，那騎馬，家己硩 耍。『叔叔』紲 拄-遮 个話尾，笑笑仔硩 共問：「啊你有像恁姊姊遐歹--無？袂-sái像姊姊遐歹--喔⋯⋯」可能發覺著有人翻頭硩 共照（tsiàu），徛有一時仔个查埔人，無閣厚話，空車仔拖--leh，「tin-撞！」，入門，去無閒伊該無閒个 空-khuè。自動門內，熱熱个人氣敆有夠強个冷氣相透lām，辦公時間个監理站，櫃檯罔無閒，會來佇 遮 个民眾該然是「有車階級」，不管汽車機車，大台細隻，納錢驗車換照考牌，等候區幾若排椅仔硩 hông坐，面向一台大螢幕電視，干-焦ⁿ一支交通部个宣導片硩 repeat——無囡仔伴、嘛無大人kin 佇邊--阿 个妹仔，外口欄杆擘--一-下、跳--一-下、跳--一-下、擘--一-下，耍 甲無聊--啊，嘛 綴入來內底，倚去櫃檯上尾節仔，敆坐彼內底、家己一塊辦公桌个小姐講話。妹仔敆 𪜶 ká-那有熟个款。看著tsiâⁿ好性个小姐，仔ⁿ頭共屜仔小giú--出-來，對屜仔內捎出一包模範生點心麵，手伸長，tu hō͘ pà 佇櫃檯个妹仔。「阿姨，你足好！你若是gún姊姊就好--啊⋯⋯gún姊姊足歹--个喔！Gún阿媽嘛 足歹！Gún姊姊刺-pê-pê，有夠刺！」聽伊án-ne投，點心麵阿姨共安慰，講𪜶阿媽彼是「嚴格」，教伊著-愛聽阿媽个話，阿媽管--伊是為伊好。閣問伊姊姊敢 會 共欺負？伊喙駐-駐，抌頭講會，閣講，連姊姊个朋友嘛 會。「啊你敢 會 刺-pê-pê？⋯⋯毋好刺-pê-pê喔，查某囡仔人愛溫柔⋯⋯」 焦ⁿ，是硩按怎？！相連紲兩个大人，對「刺-pê-pê」个反應煞 攏是：「毋好喔⋯」、「愛 ‘溫柔’--喔⋯」——「刺-pê-pê」敆「溫柔」，一个畫「×」、一个畫「○」，變做「是非題」个標準答案，種入囡仔人猶 毋-捌世事个心，án-ne 敢好？敢 著？⋯⋯無人有時間陪一个細漢囡仔沓沓仔做申論題，毋知影為啥物 𪜶姊姊刺-pê-pê、攏按怎刺-pê-pê？𪜶阿媽歹、攏按怎歹？這中間，哪攏 那像無其他个人，爸母毋知走去佗。姊姊刺-pê-pê，上無閣有刺，欺負別人嘛保護家己；妹妹--leh？見人就投，戇-戇 thûi-thûi。一个生份人徛邊--阿看，都 會看袂得過。歇熱，濟濟囡仔攏屈佇厝顧電視、拍電動、吹冷氣；爸母較有安排--个，送去學東學西，逐工載出載入。「共你kin-牢-牢」，是咱這个hō͘人太袂放心个社會，爸母對囝兒那像無án-ne 袂-sái 个愛。已經tsiâⁿ罕得看著無大人綴 佇身軀邊，家己一陣耍 甲歡歡喜喜个囡仔黨；嘛難得看著像這个妹仔án-ne，一个無人顧个細漢查某囡仔，佇大人出入个所在放放無聊。敢 會是阿媽出來討生活，無搭倚，順紲 共 娶--出-來？想著遐-个一入大門隨就倚--過-來、欲爭取替人代辦个查某人，敢 會 𪜶其中一个？彼附近完全無徛家，離市區猶遠，毋是會-當無代無誌來拭-thô 个「交通公園」，我嘛是綴 L來驗車，遮有機會行跤到。徛佇自動門外罔看人對面硩考機車駕照，報名个人閣 袂少，ia̋n-jín摧油kn̂g~ kn̂g~ kn̂g~，有夠哈 个空氣，一絲仔風透--過-來，攏是汽油味。「毋-通 刺-pê-pê喔，愛學較溫柔--leh」——屎--啦！——足想欲 án-ne大聲共應。
