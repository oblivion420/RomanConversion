台文通訊BONG報: 行讀青田街

#台語行讀 專欄，本文使用教育部推薦漢字敆臺灣閩南語羅馬字拼音方案。台文通訊BONG報322期，2021年1月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

主講／黃隆正記錄／吳宛霖本活動由台灣蠻野心足生態協會主辦，李江却台語文教基金會協助記錄。今仔日娶 咱做伙來青田街行讀个是黃隆正老師，黃老師佇台南出世、成長，到甲 1977年14歲个時，遮 綴序大人千里迢迢搬徙來到台北青田街拍拚，算算--leh 佇 遮也生活40幾冬，進前黃老師擔任青田社區發展協會个理事長，tiānn-tiānn為著青田街古蹟个再利用、社區生活環境、樹木个維護，hām在地个里長、鄉親做伙拍拚出聲，今仔日咱 會-當跟綴黃老師个跤步來行踏，實在有影是足期待--啦！活動一開始，黃老師先介紹集合地附近个台北清真寺、天主教聖家堂，其中講著一段奇妙个恩典，就是有18塊佇 1878年由法國藝術家Charles Lévêque（『李維克』）替比利時耶穌會聖心堂製作个彩畫玻璃，佇 1998年教堂改建个時被拆--落-來了後，教會leh替這 18塊彩畫玻璃揣新厝。佳哉，感謝新竹清泉天主堂个丁松青神父用心去爭取，感謝上主个安排、恩賜，這 18幅140幾年前个歐洲藝術品自án-ne渡海到台灣，妝thānn 佇天主教聖家堂內面。紲--來，老師就娶逐家斡入去邊--阿 个巷仔內，挵-挵叫个車聲隨時消音，變做恬靜个社區。清幽个環境予逐家毋敢閣 tshi-tshi-tshu̍h-tshu̍h來共攪吵，嘛 毋甘行傷緊，欲勻勻仔行來體驗、遙想、思考老師所講青田街所經歷無仝年代个過去、歷史，伊个故事是欲按佗位來講起？遮 thài 會 hām別个所在遐-nī無仝款？鬧熱个台北市區哪會有遮-nī濟日本厝？現今社會是凡事錢做主、土地閣-較免講是億來億去个金庫，是按怎遮 个人遐-nī奢華，窗仔拍--開就會-當看著一欉一欉青翠个樹木？1928年（昭和3年）台北帝國大學（今台灣大學个前身）創校，佇創校前幾年个籌備期間就一直對日本本土聘請學者、教授，𪜶來到台灣，頭一件愛處理个代誌就是揣厝。後--來，台北帝大開始踮溫州街起「大學官舍」，彼寡日本教授嘛 相招成立「大學住宅信用組合」，按算欲集體開發起造家己个厝，𪜶 毋-若家己khîng資金、揣貸款、買地，連厝嘛是各人照各人个需要來設計。1930年（昭和5年）年開始動工，予原本个田園變做sù-sī 个住宅區，敆南爿个大學官舍成做一phiàn文教區。這 tah 毋-若建築物个型式風格各有千秋、每一戶兩百外坪个空間安排敆外觀嘛 攏有精差，相-siāng--个是每一戶攏有種台灣本土hām南洋个熱帶植物，嘛有溫帶植物，生態資源真豐富。二次大戰戰後，日本人被遣送回國，日本厝宅換人蹛，新住戶多數是中國來个研究者、學者，嘛有一寡仔是日本教授个台灣人朋友1。因為台灣大學並無好好仔管理彼寡無人使用个厝宅，致使四箍圍發草、厝宅漚--去、嘛有人擲 pùn-sò，自án-ne漸漸hng廢--去。一直到甲 2002年國有財產局想欲 共舊漚 个日本厝宅收轉去重翻。彼年青田街開始發生火燒厝2事件，hiàng時怪手嘛 佇社區內挖來挖去，紲--來閣有厝宅3（第二間）佇三更半暝著火。黃老師hām一陣社區朋友開始警覺著青田街个變化，是按怎平靜个青田街會出現怪手？哪會無代無誌厝會 著火燒？若是台大欲翻厝，哪會無先hām在地个鄉親討論？樹仔敢 會 閣原在？ 𪜶 敢有做環境評估？2003年青田街个厝邊頭尾將giâu疑化做行動，逐家合做伙發起舊厝老樹保存運動，欲來維護青田街个環境，頭先是發起「愛青田、救老樹」聯名簽署活動，毋-閣台大有產權，欲按怎叫𪜶 袂-sái拆厝、袂-sái tshò樹？尾手黃老師想著撇步，走去文化局提出古蹟敆歷史建物審查案。另外𪜶 閣走揣過去第一代居民个歷史資料、相片、文物，要求列入「名人故居」、愛「全區保存」。落尾，台北市政府指定四間市定古蹟4、七間歷史建築5。雖罔，遮 干-焦是所有日本厝宅个少數，毋-閣已經是古蹟審查案例中，上無簡單个成就。跤步那 tín動，眾人个心予黃老師引娶到彼个大變動个年代。台灣割予日本了後，平靜个傳統庄社田園漸漸起變化，日本人佇 遮起發電所、配電所、輕便路、鐵枝路，閣來設學校、起大學官舍、日本教授家己起厝宅、社區內日本教授个研究真濟攏是hām台灣人个生活有關6。戰後，換另外一批嘛是學術界有名聲个學者教授搬--入-來，社區內个生活語言一時變甲鬧熱滾滾，有台語、客語、華語、日語；若是無所謂个「國語政策」，台灣可能早就是多語國家。 戰後个年代，新生南路中ng 猶是光景美麗、長長个瑠公圳。熱--人，大人囡仔佇圳溝內洗浴、thit-thô，ǹg南行就是台灣大學，閣過--去，汀州路是以早个台北鐵道新店線7。農業時代，田園中ng火車tu-tu叫，日--時逐口灶攏 嘛門戶開開，毋-若是囡仔按厝前走到厝後、這間跳過彼間、ko̍k-ko̍k雞會跳上飯桌頂啄菜，連牛仔有時嘛 會走去人家厝內底。青田街个故事，講袂煞、sueh不盡，佇 這 tah成長个日本人第二代，因為懷念故鄉，成立昭和町會，看著新聞報導舊厝老樹保存運動，𪜶 嘛 相招轉來故鄉……，只要是對土地、環境、社會个疼心無變，這个故事會繼續生湠--落-去，一代閣一代。 日本教授佇 欲離開進前，用買賣个方式移轉產權予伊个朋友。文史界有一个講法，就是欲拆厝改建，上介簡單个方式就是放火燒。這間日本厝宅就是後--來「台灣大學椰風專案學人宿舍」其中个一塊建築基地。市定古蹟青田街7巷2號、6號、9巷5號、12巷5號。歷史建築包括青田街7巷8號、8巷10號、9巷4號、6號、8號敆和平東路一段187號、183巷7弄6號。培育蓬萊米、建立醫療教育、消滅鳥鼠症、出版《臺日大辭典》敆《原語臺灣高砂族傳說集》、原住民族遷移史研究、佇荷蘭整理台灣史料目錄、原住民族影像紀錄、甘蔗塗肉微生物研究、白糖製造改良等等。1921年通車，由台北鐵道株式會社私營；戰後換臺灣鐵路管理局經營，1965年停止營運。#台語行讀 專欄，本文使用教育部推薦漢字敆臺灣閩南語羅馬字拼音方案。台文通訊BONG報322期，2021年1月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
主講／黃隆正
記錄／吳宛霖

本活動由台灣蠻野心足生態協會主辦，李江却台語文教基金會協助記錄。


今仔日娶 咱做伙來青田街行讀个是黃隆正老師，黃老師佇台南出世、成長，到甲 1977年14歲个時，遮 綴序大人千里迢迢搬徙來到台北青田街拍拚，算算--leh 佇 遮也生活40幾冬，進前黃老師擔任青田社區發展協會个理事長，tiānn-tiānn為著青田街古蹟个再利用、社區生活環境、樹木个維護，hām在地个里長、鄉親做伙拍拚出聲，今仔日咱 會-當跟綴黃老師个跤步來行踏，實在有影是足期待--啦！

活動一開始，黃老師先介紹集合地附近个台北清真寺、天主教聖家堂，其中講著一段奇妙个恩典，就是有18塊佇 1878年由法國藝術家Charles Lévêque（『李維克』）替比利時耶穌會聖心堂製作个彩畫玻璃，佇 1998年教堂改建个時被拆--落-來了後，教會leh替這 18塊彩畫玻璃揣新厝。佳哉，感謝新竹清泉天主堂个丁松青神父用心去爭取，感謝上主个安排、恩賜，這 18幅140幾年前个歐洲藝術品自án-ne渡海到台灣，妝thānn 佇天主教聖家堂內面。紲--來，老師就娶逐家斡入去邊--阿 个巷仔內，挵-挵叫个車聲隨時消音，變做恬靜个社區。清幽个環境予逐家毋敢閣 tshi-tshi-tshu̍h-tshu̍h來共攪吵，嘛 毋甘行傷緊，欲勻勻仔行來體驗、遙想、思考老師所講青田街所經歷無仝年代个過去、歷史，伊个故事是欲按佗位來講起？遮 thài 會 hām別个所在遐-nī無仝款？鬧熱个台北市區哪會有遮-nī濟日本厝？現今社會是凡事錢做主、土地閣-較免講是億來億去个金庫，是按怎遮 个人遐-nī奢華，窗仔拍--開就會-當看著一欉一欉青翠个樹木？

1928年（昭和3年）台北帝國大學（今台灣大學个前身）創校，佇創校前幾年个籌備期間就一直對日本本土聘請學者、教授，𪜶來到台灣，頭一件愛處理个代誌就是揣厝。後--來，台北帝大開始踮溫州街起「大學官舍」，彼寡日本教授嘛 相招成立「大學住宅信用組合」，按算欲集體開發起造家己个厝，𪜶 毋-若家己khîng資金、揣貸款、買地，連厝嘛是各人照各人个需要來設計。1930年（昭和5年）年開始動工，予原本个田園變做sù-sī 个住宅區，敆南爿个大學官舍成做一phiàn文教區。這 tah 毋-若建築物个型式風格各有千秋、每一戶兩百外坪个空間安排敆外觀嘛 攏有精差，相-siāng--个是每一戶攏有種台灣本土hām南洋个熱帶植物，嘛有溫帶植物，生態資源真豐富。
二次大戰戰後，日本人被遣送回國，日本厝宅換人蹛，新住戶多數是中國來个研究者、學者，嘛有一寡仔是日本教授个台灣人朋友1。因為台灣大學並無好好仔管理彼寡無人使用个厝宅，致使四箍圍發草、厝宅漚--去、嘛有人擲 pùn-sò，自án-ne漸漸hng廢--去。一直到甲 2002年國有財產局想欲 共舊漚 个日本厝宅收轉去重翻。彼年青田街開始發生火燒厝2事件，hiàng時怪手嘛 佇社區內挖來挖去，紲--來閣有厝宅3（第二間）佇三更半暝著火。

黃老師hām一陣社區朋友開始警覺著青田街个變化，是按怎平靜个青田街會出現怪手？哪會無代無誌厝會 著火燒？若是台大欲翻厝，哪會無先hām在地个鄉親討論？樹仔敢 會 閣原在？ 𪜶 敢有做環境評估？2003年青田街个厝邊頭尾將giâu疑化做行動，逐家合做伙發起舊厝老樹保存運動，欲來維護青田街个環境，頭先是發起「愛青田、救老樹」聯名簽署活動，毋-閣台大有產權，欲按怎叫𪜶 袂-sái拆厝、袂-sái tshò樹？尾手黃老師想著撇步，走去文化局提出古蹟敆歷史建物審查案。另外𪜶 閣走揣過去第一代居民个歷史資料、相片、文物，要求列入「名人故居」、愛「全區保存」。落尾，台北市政府指定四間市定古蹟4、七間歷史建築5。雖罔，遮 干-焦是所有日本厝宅个少數，毋-閣已經是古蹟審查案例中，上無簡單个成就。

跤步那 tín動，眾人个心予黃老師引娶到彼个大變動个年代。台灣割予日本了後，平靜个傳統庄社田園漸漸起變化，日本人佇 遮起發電所、配電所、輕便路、鐵枝路，閣來設學校、起大學官舍、日本教授家己起厝宅、社區內日本教授个研究真濟攏是hām台灣人个生活有關6。戰後，換另外一批嘛是學術界有名聲个學者教授搬--入-來，社區內个生活語言一時變甲鬧熱滾滾，有台語、客語、華語、日語；若是無所謂个「國語政策」，台灣可能早就是多語國家。

戰後个年代，新生南路中ng 猶是光景美麗、長長个瑠公圳。熱--人，大人囡仔佇圳溝內洗浴、thit-thô，ǹg南行就是台灣大學，閣過--去，汀州路是以早个台北鐵道新店線7。農業時代，田園中ng火車tu-tu叫，日--時逐口灶攏 嘛門戶開開，毋-若是囡仔按厝前走到厝後、這間跳過彼間、ko̍k-ko̍k雞會跳上飯桌頂啄菜，連牛仔有時嘛 會走去人家厝內底。青田街个故事，講袂煞、sueh不盡，佇 這 tah成長个日本人第二代，因為懷念故鄉，成立昭和町會，看著新聞報導舊厝老樹保存運動，𪜶 嘛 相招轉來故鄉……，只要是對土地、環境、社會个疼心無變，這个故事會繼續生湠--落-去，一代閣一代。


#台語行讀 專欄，本文使用教育部推薦漢字敆臺灣閩南語羅馬字拼音方案。
台文通訊BONG報322期，2021年1月出刊。




郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會
◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
