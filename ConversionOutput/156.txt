台文通訊BONG報: 台語文學起初个現代ti̍k

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會

李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：石牧民（Tsio̍h Bo̍k-bîn） （作者是國立臺灣師範大學、靜宜大學台文系兼任助理教授 ）佇西曆1912年6--月，《Tâi-oân 拊-siâⁿ 到-hōe-pò》（台灣府城教會報）有刊一篇文章，篇名號做〈Kong Phòa Tōa-chûn〉（攻破大船）。遮 个報紙敆篇名是用教會羅馬字（POJ）當做書寫个「家私」。論到這篇文章，在現今文體个角度看，會-sái算講是「報導文學」个作品。嘛-閣 這篇文章tiānn-tiānn hông提來做例，紹介咱台語文學發展个理路；是出佇伊所硩報導个對象，就是「Titanic」（『鐵達尼號』）个故事。Titanic 个故事，百外冬來，已經寫做文學、拍做電影。1997年彼齣美國Hollywood所拍个〈Titanic〉，一直到2009年，攏是全世界上趁錢電影个記錄保持者。出名百外冬，一直存在佇世人記持个代誌，咱台語文學嘛有寫--著，會-sái講不止仔心適。對 án-ne 成做台語文學入門个教材。總--是，咱 共 這篇報導文學作品掠做重要个因端，絕對毋是干-焦「Titanic通人知」孤一項爾-爾。猶-閣有這篇文章出現个都合。〈攻破大船〉頭一句就講：「較倚北極遐……。」咱知影Titanic 佇北極附近个所在沉落海。彼是佇西曆1912年4--月。大西洋倚北極个所在離台灣偌遠--leh！較無兩個月，致意佇 Titanic 个報導已經刊佇《台灣府城教會報》。伊成做咱台灣頭一份新聞紙，有影真正pān；毋-若緊緊報導這个致到1,400人身故个大災難，而且予 咱知《台灣府城教會報》是致意佇「天下事」个新聞紙。現此時个社會giàn要意「國際觀」。咱 1912年个新聞紙已經硩觀察世間萬國所發生个事件。台語文學源起頭就有國際觀，無較輸別人。這篇報導講著Titanic沉船事故个代先，交代北極彼搭位个環境；伊所使用个語言，閣-較值得咱斟酌來看。伊講北極有冰「流落低那親像做一條冰个河，」冰河那流，「已經到海口冰就鑽入水--裡；」這款狀況發展到落尾，「……就大塊冰tsih斷--去浮佇海--裡。」啊！咱千萬毋-通掠做遮-个話真平常。伊是硩描述冰河這款自然現象个形態敆伊活跳跳个「生態」。論真，這是科學ti̍k 个語言；這款語言，出現佇《National Geographic》（國家地理雜誌）嘛 袂講真奇怪。貴君敢知，日本海軍大將，日後个海軍總司令山本五十六，一世人攏有訂閱《國家地理雜誌》？1912年，猶原是山本五十六海軍學校拄仔出業，少年軍官个時期。咱台灣新聞紙面頂報導文學使用个語言，已經是殖民者山本五十六日常hìng讀个水準。論到台語文學个身世，受日本敆中國殖民者打壓、苦毒掠外，咱是毋免見笑。毋-若 án-ne，這款科學ti̍k 个語言，毋是冰河講了就準拄煞。Tsih斷浮佇海--裡个冰，「人叫做 “冰山”，有時嶄然大塊；離海面幾十丈懸，也佇海內幾若百丈深。」無講你毋知，這是硩講啥？雖罔無真顯然，總--是，這是硩講冰浮佇水--裡，水面上个體積敆水面下體積个比率大約是一比九。閣再一擺，這篇報導予 咱看著伊不時硩使用現代化、科學ti̍k 个語言。仝款个語言，無幾句閣出現；硩講Titanic 敆「對基隆駛到神戶」个船來比是七倍大。短短--仔幾句話，咱就看著咱台語文學佇伊个源起頭已經顯現「現代ti̍k」。人硩講語言本身就代表思考个工具敆理路。Án-ne 咱 閣-較知，台語文學內底是蘊藏現代敆科學，邏輯ti̍k 个思維。思考中ng有邏輯，準定會有批判。這正正是咱台語文學个底蒂。1912年--喔。彼-陣中國文學啥款？咱歹勢共人恥笑。咱台語人tiānn-tiānn講台語文學佇「我手寫我口」較贏中國（五四運動）。論真，咱 佇現代文學要意个科學敆批判嘛贏濟濟--啦！ 文學káng「台」 專欄，本文使用教育部推薦漢字敆臺灣閩南語羅馬字拼音方案。台文通訊BONG報326期，2021年5月出刊。歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：石牧民（Tsio̍h Bo̍k-bîn） （作者是國立臺灣師範大學、靜宜大學台文系兼任助理教授 ）
佇西曆1912年6--月，《Tâi-oân 拊-siâⁿ 到-hōe-pò》（台灣府城教會報）有刊一篇文章，篇名號做〈Kong Phòa Tōa-chûn〉（攻破大船）。遮 个報紙敆篇名是用教會羅馬字（POJ）當做書寫个「家私」。論到這篇文章，在現今文體个角度看，會-sái算講是「報導文學」个作品。嘛-閣 這篇文章tiānn-tiānn hông提來做例，紹介咱台語文學發展个理路；是出佇伊所硩報導个對象，就是「Titanic」（『鐵達尼號』）个故事。

Titanic 个故事，百外冬來，已經寫做文學、拍做電影。1997年彼齣美國Hollywood所拍个〈Titanic〉，一直到2009年，攏是全世界上趁錢電影个記錄保持者。出名百外冬，一直存在佇世人記持个代誌，咱台語文學嘛有寫--著，會-sái講不止仔心適。對 án-ne 成做台語文學入門个教材。總--是，咱 共 這篇報導文學作品掠做重要个因端，絕對毋是干-焦「Titanic通人知」孤一項爾-爾。

猶-閣有這篇文章出現个都合。〈攻破大船〉頭一句就講：「較倚北極遐……。」咱知影Titanic 佇北極附近个所在沉落海。彼是佇西曆1912年4--月。大西洋倚北極个所在離台灣偌遠--leh！較無兩個月，致意佇 Titanic 个報導已經刊佇《台灣府城教會報》。伊成做咱台灣頭一份新聞紙，有影真正pān；毋-若緊緊報導這个致到1,400人身故个大災難，而且予 咱知《台灣府城教會報》是致意佇「天下事」个新聞紙。現此時个社會giàn要意「國際觀」。咱 1912年个新聞紙已經硩觀察世間萬國所發生个事件。台語文學源起頭就有國際觀，無較輸別人。

這篇報導講著Titanic沉船事故个代先，交代北極彼搭位个環境；伊所使用个語言，閣-較值得咱斟酌來看。伊講北極有冰「流落低那親像做一條冰个河，」冰河那流，「已經到海口冰就鑽入水--裡；」這款狀況發展到落尾，「……就大塊冰tsih斷--去浮佇海--裡。」啊！咱千萬毋-通掠做遮-个話真平常。伊是硩描述冰河這款自然現象个形態敆伊活跳跳个「生態」。論真，這是科學ti̍k 个語言；這款語言，出現佇《National Geographic》（國家地理雜誌）嘛 袂講真奇怪。

貴君敢知，日本海軍大將，日後个海軍總司令山本五十六，一世人攏有訂閱《國家地理雜誌》？1912年，猶原是山本五十六海軍學校拄仔出業，少年軍官个時期。咱台灣新聞紙面頂報導文學使用个語言，已經是殖民者山本五十六日常hìng讀个水準。論到台語文學个身世，受日本敆中國殖民者打壓、苦毒掠外，咱是毋免見笑。

毋-若 án-ne，這款科學ti̍k 个語言，毋是冰河講了就準拄煞。Tsih斷浮佇海--裡个冰，「人叫做 “冰山”，有時嶄然大塊；離海面幾十丈懸，也佇海內幾若百丈深。」無講你毋知，這是硩講啥？雖罔無真顯然，總--是，這是硩講冰浮佇水--裡，水面上个體積敆水面下體積个比率大約是一比九。閣再一擺，這篇報導予 咱看著伊不時硩使用現代化、科學ti̍k 个語言。仝款个語言，無幾句閣出現；硩講Titanic 敆「對基隆駛到神戶」个船來比是七倍大。

短短--仔幾句話，咱就看著咱台語文學佇伊个源起頭已經顯現「現代ti̍k」。人硩講語言本身就代表思考个工具敆理路。Án-ne 咱 閣-較知，台語文學內底是蘊藏現代敆科學，邏輯ti̍k 个思維。思考中ng有邏輯，準定會有批判。這正正是咱台語文學个底蒂。

1912年--喔。彼-陣中國文學啥款？咱歹勢共人恥笑。咱台語人tiānn-tiānn講台語文學佇「我手寫我口」較贏中國（五四運動）。論真，咱 佇現代文學要意个科學敆批判嘛贏濟濟--啦！
台文通訊BONG報326期，2021年5月出刊。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

