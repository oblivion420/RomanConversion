台文通訊BONG報: 家己鉸頭毛
作者：田美瑜

印象中，拄結婚个時陣，我捌替翁婿鉸一擺頭毛。因為伊个頭毛真濟閣 虯，鉸頭毛了後，掃塗跤愛掃規半晡真麻煩。雖罔，翁婿一直呵咾我鉸了真好，我攏講，別人鉸是「一日剃頭，三日緣投」，予我鉸頭毛是「一日剃頭，三日giàn頭」，所以規氣去予別人鉸較 會和閣輕鬆。

不而過，我个兩个囡仔對國小到大學，𪜶 个頭毛攏是我鉸--个。毋是我个技術成讚，是因為以早奶母會替𪜶鉸，換我家己娶 个時陣，第一擺予 𪜶去剃頭店鉸頭毛，頭家共頭毛攄 傷短，𪜶真袂慣勢，所以鉸頭毛就變做我个 空-khuè--啊。其實，我攏是普略仔鉸--一-下，遮-閣用拍層个鉸刀拍層。上尾，遮用攄頭tsang 个家私共毛跤攄--一-下。

今年因為新冠病毒个關係，歇睏日攏 覕 leh厝毋敢出門。我个頭毛愈來愈長，逐擺吹頭毛愛半點鐘遮吹會 焦。尤其是上班个時陣，趕時間煞吹袂焦，感覺真無方便。拄好想著前一站仔，同學傳一个影片，影片內底翕 足濟媠-冬-冬 个查某囡仔，按怎家己鉸頭tsang。

上重要--个是影片鉸頭tsang 个過程成簡單，只要你用捋仔共頭毛tsáng規tsáng，用樹奶束仔束--起-來了後，共你愛鉸个部份鉸--落-去就好勢好勢--啊。上尾影片內底个 媠姑娘仔共頭毛放--落-來——Uah！毋-若頭毛媠-冬-冬，感覺人个氣色嘛變做成好。

鉸頭毛竟然有遐-nī簡單个撇步，我當然愛家己來試看māi！我就大主大意，照影片个方法，小掠一个大概仔十公分，用鉸刀殘殘鉸--落-去，閣用鉸刀共頭毛尾修修--leh。鉸好了後，用鏡對後面照看māi，頭tsang尾真正有整齊，耳仔邊个頭毛，嘛親像刁故意閣用鉸刀鉸較短。原來影片內底叫逐家共頭tsang縛--起-來是有學問--个，因為án-ne 遮有拍層个效果。

這 予我想起細漢囝讀大學了後，三不五時就講伊个頭毛傷長，想欲去剃頭毛。剃彼種上時行--个、兩爿剃了了个造型。我上驚用攄仔攄頭毛，因為無注意就有可能失敗，細漢囝可能嘛是嫌出去予人剃麻煩。上尾，伊規氣家己剃頭毛，逐禮拜家己閣 愛用攄仔攄--一-遍。

原來，阮囝是tsíng著我--喔！


#生活个藝術 專欄，本文使用教育部推薦漢字敆臺灣閩南語羅馬字拼音方案。台文通訊BONG報328期，2021年7月出刊。歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：田美瑜印象中，拄結婚个時陣，我捌替翁婿鉸一擺頭毛。因為伊个頭毛真濟閣 虯，鉸頭毛了後，掃塗跤愛掃規半晡真麻煩。雖罔，翁婿一直呵咾我鉸了真好，我攏講，別人鉸是「一日剃頭，三日緣投」，予我鉸頭毛是「一日剃頭，三日giàn頭」，所以規氣去予別人鉸較 會和閣輕鬆。   不而過，我个兩个囡仔對國小到大學，𪜶 个頭毛攏是我鉸--个。毋是我个技術成讚，是因為以早奶母會替𪜶鉸，換我家己娶 个時陣，第一擺予 𪜶去剃頭店鉸頭毛，頭家共頭毛攄 傷短，𪜶真袂慣勢，所以鉸頭毛就變做我个 空-khuè--啊。其實，我攏是普略仔鉸--一-下，遮-閣用拍層个鉸刀拍層。上尾，遮用攄頭tsang 个家私共毛跤攄--一-下。            今年因為新冠病毒个關係，歇睏日攏 覕 leh厝毋敢出門。我个頭毛愈來愈長，逐擺吹頭毛愛半點鐘遮吹會 焦。尤其是上班个時陣，趕時間煞吹袂焦，感覺真無方便。拄好想著前一站仔，同學傳一个影片，影片內底翕 足濟媠-冬-冬 个查某囡仔，按怎家己鉸頭tsang。           上重要--个是影片鉸頭tsang 个過程成簡單，只要你用捋仔共頭毛tsáng規tsáng，用樹奶束仔束--起-來了後，共你愛鉸个部份鉸--落-去就好勢好勢--啊。上尾影片內底个 媠姑娘仔共頭毛放--落-來——Uah！毋-若頭毛媠-冬-冬，感覺人个氣色嘛變做成好。鉸頭毛竟然有遐-nī簡單个撇步，我當然愛家己來試看māi！我就大主大意，照影片个方法，小掠一个大概仔十公分，用鉸刀殘殘鉸--落-去，閣用鉸刀共頭毛尾修修--leh。鉸好了後，用鏡對後面照看māi，頭tsang尾真正有整齊，耳仔邊个頭毛，嘛親像刁故意閣用鉸刀鉸較短。原來影片內底叫逐家共頭tsang縛--起-來是有學問--个，因為án-ne 遮有拍層个效果。這 予我想起細漢囝讀大學了後，三不五時就講伊个頭毛傷長，想欲去剃頭毛。剃彼種上時行--个、兩爿剃了了个造型。我上驚用攄仔攄頭毛，因為無注意就有可能失敗，細漢囝可能嘛是嫌出去予人剃麻煩。上尾，伊規氣家己剃頭毛，逐禮拜家己閣 愛用攄仔攄--一-遍。原來，阮囝是tsíng著我--喔！                                                     #生活个藝術 專欄，本文使用教育部推薦漢字敆臺灣閩南語羅馬字拼音方案。台文通訊BONG報328期，2021年7月出刊。歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
台文通訊BONG報328期，2021年7月出刊。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

