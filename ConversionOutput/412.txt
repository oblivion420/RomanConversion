台文通訊BONG報: 都會自然生態公園功能
蠻野講堂 https://reurl.cc/0oAEKo
#棲地復育台語講座 專欄，本文使用教育部推薦漢字敆臺灣閩南語羅馬字拼音方案。台文通訊BONG報322期，2021年1月出刊。 --------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
主講／吳怡蒨記錄／蔡天享編按：本文是2020/11/19棲地復育台語講座「都會自然生態公園功能」講座摘要記錄，講者是荒野保護協會棲地組个吳怡蒨委員。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃有關生態環境議題个台語講座，歡迎逐家佇逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。「在座个各位，予我借問--leh，恁 敢有ǹg望恁兜彼箍圍仔看會著火金蛄？」咱 个講師吳怡蒨tshím頭就án-ne問聽眾，「有！」眾人隨大聲共回。怡蒨老師是荒野保護協會个棲地委員，偏名號做「圓面貓」，自然名是『大葉桃花心木』，看伊號這款古錐掛心適个外號，隨就感受著伊疼惜大自然个心意。圓面貓老師提兩張相片來做比phīng，一張是台北六張犁富陽自然生態公園，樹木發了真ām，有蔭遮（ìm-遮），也有塗底塗岸个水窟仔，窟仔內水草發甲滿世-kè，鳥隻、魚仔敆蟲thuā 攏愛來蹛遮，有通 覕 䘼，閣有水通 啉；反倒轉來看另外一張，是國父紀念館，本體是紅毛塗起造--个，大埕毋是鋪石仔，就是khōng紅毛塗，世-kè白青青，無啥樹木，無遮無閘，動物著-愛曝日沃雨，免講嘛 毋來。咱人大大細細不時佇公園內面歡喜散步抑是做體操，鳥仔敆別項動物，敢 會-當親像咱人án-ne，自由自在佇公園內過日？咱 愛按怎做遮 會-當做甲 án-ne？台北市青年公園來來去去濟濟款个鳥隻，有吼聲「khóo khóo khóo」个苦雞母（白面仔、『白腹秧雞』）、成 𠢕掠魚个釣魚翁（魚狗、『翠鳥』）、半空中leh 逐 欲食細隻鳥仔个粉鳥鷹（『鳳頭蒼鷹』）、食田園內底歹蟲个白翎鷥（『白鷺鷥』）敆叫聲「硞 硞 硞」親像和尚leh 硞 硞魚个花仔和尚（『五色鳥』），遮-个鳥仔仝一日佇青年公園攏看--著，表示遐 个生態維持了成好，百百款个鳥仔遮 欲來遮出入。欲起造這款自然生態公園，去除外來種是代先愛做个 空-khuè，外來種成 𠢕生湠，侵犯咱在地个原生種，搶水、搶日頭光、搶食翼 閣搶釘根个地盤。公園外來个植物較 捷看--著--个是『銅錢草』、『水芙蓉』、『象耳澤瀉』hām『小花蔓澤蘭』。以『銅錢草』來講，民眾原底共種佇厝內，若發了傷大盆，有一寡人就共提去擲公園。伊个 huâinn（莖） 成 𠢕生湠，有才調按這爿个路邊塗跤底鑽甲 對對面爿去，欲清，著-愛 huâinn掛塗共挖--起-來，真正費氣，鉎清都清袂了。啊若外來个動物，有『美洲螯蝦』、『泰國鱧』、南洋tāi仔（『吳郭魚』）、巴西龜hām pùn-sò魚（『琵琶魚』）。『美洲螯蝦』有兩支愛 tsiān 个大跤管，佇水--裡趖个時，若搪著水草共擋著路，就使跤管共水草剪甲清氣tam-tam，致使其他較軟弱个動物無遮閘 个所在，會 予別款動物共食--去；『美洲螯蝦』嘛真韌命，熱--人个時，佇塗--裡世-kè挖空，覕 leh秋凊，袂 予熱--死，所以就愈湠愈濟，危害別款生物，尤其是本土種。去除外來種是成厚工个代誌，sù常愛 làm塗落去做，這 著-愛倚靠公民團體來鬥-衫-仝，譬論講，荒野保護協會負責維護富陽公園敆青年公園，火金蛄志工隊來幫贊榮星公園。榮星公園改造了後，有來台灣過境的『黃眉黃鶲』，這 成罕得看；也有復育成功閃閃爍爍个火金蛄，毋-若一般市民會來看，連行動無方便坐輪椅个民眾嘛來，毋免盤山過嶺去山頂看——這款个光景，是圓面貓老師上感心--个。製作人工浮島是自然生態公園另外个一个要項，浮島个基礎是用十外枝大箍竹仔縛做一台棑仔，竹仔kiau竹仔中ng 个空縫共鋪培養塗，煞尾仔遮種樹栽。紲--落-去共浮島囥入去水窟仔內，浮佇水面，予離草埔一塊仔，等浮島个樹栽發懸，鳥隻會飛來遮歇睏敆 pū卵生湠，免驚塗跤頂个狗仔會來共鳥仔卵食--去。閣再講，樹根那發那伸落去水--裡，成做魚仔、蝦仔敆蟲thuā 軁鑽討食个世界，細菌會分解鳥仔放个屎尿有機成份，水毋-若有循環閣變清，這就是奧妙个生態浮島--啊！上落尾，圓面貓老師主張政府愛訂自然生態公園管理專法，有法規遮 會-當管理，嘛 愛有人執行遮-个法規，來限制人為烏白種植物、亂放生、製造光害敆噪音。俗語講：「也著神，也著人。」倚靠大自然个演化力量以外，ǹg望咱逐家做伙來做棲地志工，手䘼 撆--leh，綴圓面貓老師來去公園斬除外來種，維持都市自然公園生態之美！蠻野講堂 https://reurl.cc/0oAEKo#棲地復育台語講座 專欄，本文使用教育部推薦漢字敆臺灣閩南語羅馬字拼音方案。台文通訊BONG報322期，2021年1月出刊。 --------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
主講／吳怡蒨
記錄／蔡天享


「在座个各位，予我借問--leh，恁 敢有ǹg望恁兜彼箍圍仔看會著火金蛄？」咱 个講師吳怡蒨tshím頭就án-ne問聽眾，「有！」眾人隨大聲共回。怡蒨老師是荒野保護協會个棲地委員，偏名號做「圓面貓」，自然名是『大葉桃花心木』，看伊號這款古錐掛心適个外號，隨就感受著伊疼惜大自然个心意。

圓面貓老師提兩張相片來做比phīng，一張是台北六張犁富陽自然生態公園，樹木發了真ām，有蔭遮（ìm-遮），也有塗底塗岸个水窟仔，窟仔內水草發甲滿世-kè，鳥隻、魚仔敆蟲thuā 攏愛來蹛遮，有通 覕 䘼，閣有水通 啉；反倒轉來看另外一張，是國父紀念館，本體是紅毛塗起造--个，大埕毋是鋪石仔，就是khōng紅毛塗，世-kè白青青，無啥樹木，無遮無閘，動物著-愛曝日沃雨，免講嘛 毋來。

咱人大大細細不時佇公園內面歡喜散步抑是做體操，鳥仔敆別項動物，敢 會-當親像咱人án-ne，自由自在佇公園內過日？咱 愛按怎做遮 會-當做甲 án-ne？台北市青年公園來來去去濟濟款个鳥隻，有吼聲「khóo khóo khóo」个苦雞母（白面仔、『白腹秧雞』）、成 𠢕掠魚个釣魚翁（魚狗、『翠鳥』）、半空中leh 逐 欲食細隻鳥仔个粉鳥鷹（『鳳頭蒼鷹』）、食田園內底歹蟲个白翎鷥（『白鷺鷥』）敆叫聲「硞 硞 硞」親像和尚leh 硞 硞魚个花仔和尚（『五色鳥』），遮-个鳥仔仝一日佇青年公園攏看--著，表示遐 个生態維持了成好，百百款个鳥仔遮 欲來遮出入。

欲起造這款自然生態公園，去除外來種是代先愛做个 空-khuè，外來種成 𠢕生湠，侵犯咱在地个原生種，搶水、搶日頭光、搶食翼 閣搶釘根个地盤。公園外來个植物較 捷看--著--个是『銅錢草』、『水芙蓉』、『象耳澤瀉』hām『小花蔓澤蘭』。以『銅錢草』來講，民眾原底共種佇厝內，若發了傷大盆，有一寡人就共提去擲公園。伊个 huâinn（莖） 成 𠢕生湠，有才調按這爿个路邊塗跤底鑽甲 對對面爿去，欲清，著-愛 huâinn掛塗共挖--起-來，真正費氣，鉎清都清袂了。

啊若外來个動物，有『美洲螯蝦』、『泰國鱧』、南洋tāi仔（『吳郭魚』）、巴西龜hām pùn-sò魚（『琵琶魚』）。『美洲螯蝦』有兩支愛 tsiān 个大跤管，佇水--裡趖个時，若搪著水草共擋著路，就使跤管共水草剪甲清氣tam-tam，致使其他較軟弱个動物無遮閘 个所在，會 予別款動物共食--去；『美洲螯蝦』嘛真韌命，熱--人个時，佇塗--裡世-kè挖空，覕 leh秋凊，袂 予熱--死，所以就愈湠愈濟，危害別款生物，尤其是本土種。

去除外來種是成厚工个代誌，sù常愛 làm塗落去做，這 著-愛倚靠公民團體來鬥-衫-仝，譬論講，荒野保護協會負責維護富陽公園敆青年公園，火金蛄志工隊來幫贊榮星公園。榮星公園改造了後，有來台灣過境的『黃眉黃鶲』，這 成罕得看；也有復育成功閃閃爍爍个火金蛄，毋-若一般市民會來看，連行動無方便坐輪椅个民眾嘛來，毋免盤山過嶺去山頂看——這款个光景，是圓面貓老師上感心--个。

製作人工浮島是自然生態公園另外个一个要項，浮島个基礎是用十外枝大箍竹仔縛做一台棑仔，竹仔kiau竹仔中ng 个空縫共鋪培養塗，煞尾仔遮種樹栽。紲--落-去共浮島囥入去水窟仔內，浮佇水面，予離草埔一塊仔，等浮島个樹栽發懸，鳥隻會飛來遮歇睏敆 pū卵生湠，免驚塗跤頂个狗仔會來共鳥仔卵食--去。閣再講，樹根那發那伸落去水--裡，成做魚仔、蝦仔敆蟲thuā 軁鑽討食个世界，細菌會分解鳥仔放个屎尿有機成份，水毋-若有循環閣變清，這就是奧妙个生態浮島--啊！

上落尾，圓面貓老師主張政府愛訂自然生態公園管理專法，有法規遮 會-當管理，嘛 愛有人執行遮-个法規，來限制人為烏白種植物、亂放生、製造光害敆噪音。俗語講：「也著神，也著人。」倚靠大自然个演化力量以外，ǹg望咱逐家做伙來做棲地志工，手䘼 撆--leh，綴圓面貓老師來去公園斬除外來種，維持都市自然公園生態之美！

蠻野講堂 https://reurl.cc/0oAEKo


#棲地復育台語講座 專欄，本文使用教育部推薦漢字敆臺灣閩南語羅馬字拼音方案。
台文通訊BONG報322期，2021年1月出刊。

--------------------------------------------


郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會
◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
