台文通訊BONG報: 玄奇个囡仔仙（十五）
作者：張家榮

這時，豆腐嬸--仔心肝頭是phi̍h-pho̍k-tsháinn，身軀sih-sih-tsùn，活欲驚--死！雖然毋知影火柱--ā所講是真抑是假，但是家己个囝是啥mih型，伊心內有數，只是毋敢相信家己个後生會 hiau-hīng 甲去謀害人命。為著這，豆腐嬸--仔煩惱甲 毋知欲按怎遮好，規个人跤軟手軟，雄雄跋leh塗跤，那哭那向火柱--ā 喝-hiu，哀求火柱--ā救𪜶囝。悲慘个模樣，實在hông看著心稀微。

啊若講著佇邊--阿 戇神戇神个六tsáinn--个，伊較想都想無，是按怎火柱--ā 會 遐-nī神通廣大，知影遐濟驚--人个失德代。

神--一-睏，六tsáinn--个感覺家己精神已經錯亂，頭殼mooh--leh、面色無偌好看，大聲講：「火柱--ā！叔--仔 予你舞甲 kiōng-欲起痟--啊！你講講遐-nī濟hông心驚膽hiannh 个代誌，到底你按怎知--个？無，你是何方神聖？」

這个時陣，離奇閣驚--人个代誌發生--啊。火柱--ā好親像無聽著六tsáinn--个 leh 敆伊講話，干-今恬恬tshāi leh 遐，頭殼lê-lê，毋知leh想啥。過一睏，伊遮沓沓仔將頭今--起-來。當時，六tsáinn--个一看著火柱--ā 个面，當場倒退三步，袂輸看著鬼仝款，生驚一下心臟險仔趒--出-來！因為，火柱--ā 个面貌變--啊，變甲 kánn-那怪物仝款。伊个面烏甲親像炭，目睭仁像金魚phok--出-來，目箍腫甲 那麵龜，鼻空倒nah，喙型變尖，耳仔縮細，規个面攏變甲參較早無仝；而且，喙--裡閣一直發出「抑-抑叫」个怪聲，模樣袂輸去卡著陰。

當時，六tsáinn--个 敆豆腐嬸--仔驚甲半小死，兩人攏 毋敢發出任何聲音，趕緊軁落去桌仔跤覕--起-來，恐驚火柱--ā 會過來共 𪜶啥款，不時共頭探出來偷偷仔看--一-下。

過無偌久，「抑-抑叫」个怪聲停--落-來，世-kè恬靜甲賰喘氣聲。這个時陣，六tsáinn--个 敆豆腐嬸--仔勼佇桌跤phi̍h-phi̍h-掣，頭ànn 甲低低低，連喘氣 都 毋敢；因為，火柱--ā已經無聲無sueh徛佇桌邊，一雙跤骨烏甲 會金，tshāi leh六tsáinn--个眼前。

「叔--仔，恁 覕 佇 遮創啥？」火柱--ā 跔落來共問。

「我爸我母--leh，tshuàn驚tshuàn 著！」六tsáinn--个心內遮 leh驚火柱--ā 會 跔--落-來niâ，無想著真正去予揣--著。當時，六tsáinn--个 掣一下當場做狗爬--出-來，驚甲一个面青sún-sún，直直唸「阿彌陀佛……觀世音菩薩……」，模樣實在趣味甲！尤其是豆腐嬸--仔，當場昏倒佇桌仔跤。

「六tsáinn叔--仔，你是按怎--啦，我是火柱--ā 呢，你敢 袂認得我？伊̋，奇怪--啊，叔--仔你个身軀thài 會有臭尿薟味？」這个時陣 个火柱--ā，除了目睭仁變吐luî 敆目箍腫--起-來以外，其他攏恢復甲參正常人仝款。不而過，伊毋知是真毋知，抑是leh假鬼假怪，竟然捎無六tsáinn--个為啥物 遐-nī驚--伊。所致，伊露出一个giau疑个表情，tsông過去六tsáinn--个面前共問，thài 會知，一倚--過-去niâ，就鼻著臭尿薟味。

當時，六tsáinn--个 phak leh塗跤phi̍h-phi̍h-掣，規身軀直拚凊汗，袂輸佇-leh看怪物仝款，兩蕊目睭掠火柱--ā金金siòng。Siòng一tiap仔久，遮開喙共問：「你到底是人抑是鬼？」

火柱--ā聽頭就知尾，知影定著是家己拄仔个行為去共 heh驚--著，心疑伊是妖魔鬼怪。「若無，你摸看māi我有體溫--無？鬼个身軀是冷--个！」火柱--ā笑笑仔共講。

六tsáinn--个起一个加-忍-sún，心內暗暗仔leh想：「火柱--ā 拄-遮 个行為，敢 會是卡著歹mih仔--啊？抑是講，伊自底就是妖怪？毋-閣，翻頭共鬥鬥想想--leh，這个囡仔我自細漢看到大漢，hām伊鬥陣欲 13年，猶 毋 捌看伊有啥mih驚--人个行為，thài有可能是妖怪--leh？」想到遮，伊鉎想嘛 毋敢相信拄仔所發生个代誌是真--个，定著是家己傷忝，致使精神錯亂，看毋-著--去。

所以，為著欲證實火柱--ā 毋是歹mih仔，六tsáinn--个面挲挲--leh，然後欶一个大氣，遮伸出掣 甲 袂輸中風个倒手，按火柱--ā 个身軀世-kè摸。摸煞了後，伊共家己liàm一个喙phué。結果，事實證明伊个頭殼並無siòo-tòo，嘛 毋是leh陷眠，火柱--ā確實hām正常人相-siāng，有體溫、有心跳。猶-毋-閣，看著火柱--ā phok--出-來个目睭，六tsáinn--个 猶是小可礙虐礙虐，感覺代誌無啥單純。

「叔--仔，你到底是摸煞--未？」火柱--ā 予摸甲 沃-tsak--起-來，擋袂 牢開喙共 喝，致使六tsáinn--个 掣一下，規个人攏 趒--起-來。

「你較好心--leh，莫 磕-袂著就共我heh驚！我已經予你驚甲屎尿攏滲--出-來--啊，你若閣繼續共我創治，我這條老命緊早慢休--去！」六tsáinn--个厭氣甲坐佇塗跤án-ne講。

火柱--ā聽了，笑甲歪閣-揤-tshua̍h，共 黜臭：「叔--仔，你冬時變甲 遮-nī無膽，án-ne就驚甲滲屎尿？另工，你若看著我个真面目，毋就當場昏--去？」

六tsáinn--个 予消遣甲一个面紅摃-摃，坐佇塗跤咬牙切齒，猶 捎無欲按怎應遮好，真正是苦瓜tīm鰱魚——苦袂了！尤其，火柱--ā尾--仔所講个「另工、真面目」，到底是啥mih意思？


#捎ⁿ-敆讀小說 專欄，本文使用教育部推薦漢字敆臺灣閩南語羅馬字拼音方案
台文通訊BONG報330期，2021年9月出刊。



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：張家榮這時，豆腐嬸--仔心肝頭是phi̍h-pho̍k-tsháinn，身軀sih-sih-tsùn，活欲驚--死！雖然毋知影火柱--ā所講是真抑是假，但是家己个囝是啥mih型，伊心內有數，只是毋敢相信家己个後生會 hiau-hīng 甲去謀害人命。為著這，豆腐嬸--仔煩惱甲 毋知欲按怎遮好，規个人跤軟手軟，雄雄跋leh塗跤，那哭那向火柱--ā 喝-hiu，哀求火柱--ā救𪜶囝。悲慘个模樣，實在hông看著心稀微。啊若講著佇邊--阿 戇神戇神个六tsáinn--个，伊較想都想無，是按怎火柱--ā 會 遐-nī神通廣大，知影遐濟驚--人个失德代。神--一-睏，六tsáinn--个感覺家己精神已經錯亂，頭殼mooh--leh、面色無偌好看，大聲講：「火柱--ā！叔--仔 予你舞甲 kiōng-欲起痟--啊！你講講遐-nī濟hông心驚膽hiannh 个代誌，到底你按怎知--个？無，你是何方神聖？」這个時陣，離奇閣驚--人个代誌發生--啊。火柱--ā好親像無聽著六tsáinn--个 leh 敆伊講話，干-今恬恬tshāi leh 遐，頭殼lê-lê，毋知leh想啥。過一睏，伊遮沓沓仔將頭今--起-來。當時，六tsáinn--个一看著火柱--ā 个面，當場倒退三步，袂輸看著鬼仝款，生驚一下心臟險仔趒--出-來！因為，火柱--ā 个面貌變--啊，變甲 kánn-那怪物仝款。伊个面烏甲親像炭，目睭仁像金魚phok--出-來，目箍腫甲 那麵龜，鼻空倒nah，喙型變尖，耳仔縮細，規个面攏變甲參較早無仝；而且，喙--裡閣一直發出「抑-抑叫」个怪聲，模樣袂輸去卡著陰。當時，六tsáinn--个 敆豆腐嬸--仔驚甲半小死，兩人攏 毋敢發出任何聲音，趕緊軁落去桌仔跤覕--起-來，恐驚火柱--ā 會過來共 𪜶啥款，不時共頭探出來偷偷仔看--一-下。過無偌久，「抑-抑叫」个怪聲停--落-來，世-kè恬靜甲賰喘氣聲。這个時陣，六tsáinn--个 敆豆腐嬸--仔勼佇桌跤phi̍h-phi̍h-掣，頭ànn 甲低低低，連喘氣 都 毋敢；因為，火柱--ā已經無聲無sueh徛佇桌邊，一雙跤骨烏甲 會金，tshāi leh六tsáinn--个眼前。「叔--仔，恁 覕 佇 遮創啥？」火柱--ā 跔落來共問。「我爸我母--leh，tshuàn驚tshuàn 著！」六tsáinn--个心內遮 leh驚火柱--ā 會 跔--落-來niâ，無想著真正去予揣--著。當時，六tsáinn--个 掣一下當場做狗爬--出-來，驚甲一个面青sún-sún，直直唸「阿彌陀佛……觀世音菩薩……」，模樣實在趣味甲！尤其是豆腐嬸--仔，當場昏倒佇桌仔跤。「六tsáinn叔--仔，你是按怎--啦，我是火柱--ā 呢，你敢 袂認得我？伊̋，奇怪--啊，叔--仔你个身軀thài 會有臭尿薟味？」這个時陣 个火柱--ā，除了目睭仁變吐luî 敆目箍腫--起-來以外，其他攏恢復甲參正常人仝款。不而過，伊毋知是真毋知，抑是leh假鬼假怪，竟然捎無六tsáinn--个為啥物 遐-nī驚--伊。所致，伊露出一个giau疑个表情，tsông過去六tsáinn--个面前共問，thài 會知，一倚--過-去niâ，就鼻著臭尿薟味。當時，六tsáinn--个 phak leh塗跤phi̍h-phi̍h-掣，規身軀直拚凊汗，袂輸佇-leh看怪物仝款，兩蕊目睭掠火柱--ā金金siòng。Siòng一tiap仔久，遮開喙共問：「你到底是人抑是鬼？」火柱--ā聽頭就知尾，知影定著是家己拄仔个行為去共 heh驚--著，心疑伊是妖魔鬼怪。「若無，你摸看māi我有體溫--無？鬼个身軀是冷--个！」火柱--ā笑笑仔共講。六tsáinn--个起一个加-忍-sún，心內暗暗仔leh想：「火柱--ā 拄-遮 个行為，敢 會是卡著歹mih仔--啊？抑是講，伊自底就是妖怪？毋-閣，翻頭共鬥鬥想想--leh，這个囡仔我自細漢看到大漢，hām伊鬥陣欲 13年，猶 毋 捌看伊有啥mih驚--人个行為，thài有可能是妖怪--leh？」想到遮，伊鉎想嘛 毋敢相信拄仔所發生个代誌是真--个，定著是家己傷忝，致使精神錯亂，看毋-著--去。所以，為著欲證實火柱--ā 毋是歹mih仔，六tsáinn--个面挲挲--leh，然後欶一个大氣，遮伸出掣 甲 袂輸中風个倒手，按火柱--ā 个身軀世-kè摸。摸煞了後，伊共家己liàm一个喙phué。結果，事實證明伊个頭殼並無siòo-tòo，嘛 毋是leh陷眠，火柱--ā確實hām正常人相-siāng，有體溫、有心跳。猶-毋-閣，看著火柱--ā phok--出-來个目睭，六tsáinn--个 猶是小可礙虐礙虐，感覺代誌無啥單純。「叔--仔，你到底是摸煞--未？」火柱--ā 予摸甲 沃-tsak--起-來，擋袂 牢開喙共 喝，致使六tsáinn--个 掣一下，規个人攏 趒--起-來。「你較好心--leh，莫 磕-袂著就共我heh驚！我已經予你驚甲屎尿攏滲--出-來--啊，你若閣繼續共我創治，我這條老命緊早慢休--去！」六tsáinn--个厭氣甲坐佇塗跤án-ne講。火柱--ā聽了，笑甲歪閣-揤-tshua̍h，共 黜臭：「叔--仔，你冬時變甲 遮-nī無膽，án-ne就驚甲滲屎尿？另工，你若看著我个真面目，毋就當場昏--去？」六tsáinn--个 予消遣甲一个面紅摃-摃，坐佇塗跤咬牙切齒，猶 捎無欲按怎應遮好，真正是苦瓜tīm鰱魚——苦袂了！尤其，火柱--ā尾--仔所講个「另工、真面目」，到底是啥mih意思？（後期繼續）#捎ⁿ-敆讀小說 專欄，本文使用教育部推薦漢字敆臺灣閩南語羅馬字拼音方案台文通訊BONG報330期，2021年9月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
