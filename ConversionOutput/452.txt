台文通訊BONG報: 台灣漫感VIII：台南敆 go͘-lú-huh場
作者：下村海南（Shimomura Kainan）
翻譯：吳柳澤

內地个中等學校野球選手个地方代表大會(註1)，伊个舉辦地點一直攏是一个問題。選定个法度是hō͘逐府縣廳个所在地來照輪，毋-閣 hō͘優勝學校个所在地來辦个例嘛 袂少。

自來台灣攏是台北个地盤，凡勢是拄好，到焦ⁿ優勝个學校攏 佇 chia。總--是明年舉辦地點，會頭一改徙到嘉義(註2)。是講，踮咱 个地方，猶無通堪得chiâⁿ做大會个運動場敆觀眾席，chia-个野球場个設備。上介歹辦个代誌是，真欠缺來共舉辦大會个雜務鬥-捎ⁿ-仝、兼鬥款寡代誌个野球迷。

有一改踮台南公會堂个歡迎會，我佇即席講話个其中一段有提起，著-愛新起go͘-lú-huh場个要緊，soah隨時hông chhiàng聲講愛我緊辭職落台！𪜶講，現現hām理想te̍k 个野球場都 猶未完成，閣下（kok-hā）竟然講出chit款愛新起go͘-lú-huh場，想欲家己展風神閣失禮个話！

就算愛 欲有一流个野球場，佇高等工業學校抑是佇其它所在，總有一工的確會完成chiah 著。咱若來共舉辦一改兩改，閣有決心欲訓練野球迷(註3)，彼一工是等會著--个 chiah 著。大會个舉辦，對彼地方來講是一種運動獎勵，閣逐家攏同意che是會 hō͘家己个都市繁榮--起-來个法度，致到實際上其他主要个大都市ká-那 攏 ǹg望講，舉辦地點莫 干-焦ⁿ限定佇台北niâ。

若án-ne講--起-來，咱 嘛有必要愛新起go͘-lú-huh場。紐約、倫敦chit寡第一級个大都市，佇 𪜶 个郊外攏有兩百外个go͘-lú-huh場。米國舊年規冬，平均一工有一所在个 go͘-lú-huh場新起好。啊若咱東京、大阪chit-tah，到焦ⁿ 嘛 hō͘ kiōng-欲二十个球場包牢--leh。紐約毋-若像咱 án-ne，閣一世-kè加加--起-來攏總有六七十个公共球場，來到hām勞動者嘛 通享受个坎站。若徛佇平衡个角度，台南若干-焦ⁿ起一跡，有影講袂得過。

假設現此時佇台南个市內有球場起好勢。一下án-ne，台北、台中彼-tah 會摃go͘-lú-huh 个人若來台南旅行，會因為chit个緣故佇 chia 加停留一兩工。Chit-媽 毋-若 án-ne niâ！Chia-个人閣 拄-著--仔 會為著欲摃go͘-lú-huh，專工千里迢迢來台南。

閣 毋-若 án-ne，以武智直道君做頭，台灣製糖(註4) 个 go͘-lú-huh球員若欲去屏東，會順sòa去台南；麻豆个相馬半次君chit寡明糖(註5) 个人、新營个橋本真夫君chit寡鹽糖(註6) 个人，有冬時嘛 會來台南活動chiah 著。

咱內地遐算袂了--个愛摃go͘-lú-huh 个人，若來台灣旅行，的確會 加安排--一-兩-工-仔hō͘ go͘-lú-huh場。對go͘-lú-huh場在地所有个男女老幼來講，會 chiâⁿ做有元氣閣 通樂暢个運動項目，che是一款促進健康，增加彼此協調交陪个法度，siâng時che 嘛是都市个繁榮對策。毋-若 án-ne niâ，世界个趨勢是，若欲 chiâⁿ做一个偉大个都市，旅館、料理店、公園、運動場、劇場，chia-个設施攏是袂-sái來落-kau--得--个。

袂-sái講因為佇高雄壽山ká-那有go͘-lú-huh場硩-欲起好--啊，為著取平衡个緣故，佇台南嘛來共起--一-个。Go͘-lú-huh場是台南chiâⁿ做台灣南爿个中心地點不可欠--个，che 毋是欲起抑無，chit个層次个問題，是冬時愛起，chit个時間个問題。聽講近來井坂孝、村田省蔵氏chit寡扶輪社个人士欲來台灣。準講台南嘛有go͘-lú-huh場，我硩想𪜶穩當會 那踮相思樹邊个青翠草埔行徙，那感受遠離都市生活--一-兩-工个清幽，想欲 共享受hō͘夠khùi chiah 著。

後日仔生生狂狂chiah來做、chiah來補oân-仔是無要緊，是講若橫直穩當愛做个代誌，較理想是ǹg望通 冗早起行。

註
1.第一回全國中等學校野球大會佇 1915年舉辦。因為戰爭閣其它因素，到2018年拄好第一百改。

2.台南州立嘉義農林學校1931年通過佇台灣个預賽。了後參加第17回全國中等學校野球大會，得著第二名。Chit个歷史佇 2014年chiâⁿ做電影「KANO」。 另外，嘉農佇甲子園得著亞軍个代誌是發生佇 1931年8月21，下村海南發表chit篇台灣漫感VIII是佇 1931年9月19。

3.出現兩改「野球迷」，原文是「ファン（fan）」。佇本文，理解做「義工」應該閣-較妥當。

4.台灣製糖株式會社。1900年設立。第四代个總督兒玉源太郎（台灣漫感VI 个「兒玉藤園將軍」）敆民政長官後藤新平企畫--个。

5.明治製糖株式會社，1906年佇鹽水港廳蔴荳支廳總爺設立。1996年敆「大日本製糖株式会社」合併做「大日本明治製糖株式会社」。

6.鹽水港製糖株式會社，1903年佇鹽水港廳岸内庄創立。現此時佇日本號做「塩水港精糖株式会社」。

台灣漫感專欄，本文使用教育部推薦漢字敆白話字
台文通訊BONG報301期，2019年4月出刊。


歡迎捐款贊助　李江却台語文教基金會　（捐款通抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox
有固定的長期捐款， 讓更多的台語文相關計畫可以穩定的推行，感謝逐家。
郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：下村海南（Shimomura Kainan）

翻譯：吳柳澤







內地个中等學校野球選手个地方代表大會(註1)，伊个舉辦地點一直攏是一个問題。選定个法度是hō͘逐府縣廳个所在地來照輪，毋-閣 hō͘優勝學校个所在地來辦个例嘛 袂少。







自來台灣攏是台北个地盤，凡勢是拄好，到焦ⁿ優勝个學校攏 佇 chia。總--是明年舉辦地點，會頭一改徙到嘉義(註2)。是講，踮咱 个地方，猶無通堪得chiâⁿ做大會个運動場敆觀眾席，chia-个野球場个設備。上介歹辦个代誌是，真欠缺來共舉辦大會个雜務鬥-捎ⁿ-仝、兼鬥款寡代誌个野球迷。







有一改踮台南公會堂个歡迎會，我佇即席講話个其中一段有提起，著-愛新起go͘-lú-huh場个要緊，soah隨時hông chhiàng聲講愛我緊辭職落台！𪜶講，現現hām理想te̍k 个野球場都 猶未完成，閣下（kok-hā）竟然講出chit款愛新起go͘-lú-huh場，想欲家己展風神閣失禮个話！







就算愛 欲有一流个野球場，佇高等工業學校抑是佇其它所在，總有一工的確會完成chiah 著。咱若來共舉辦一改兩改，閣有決心欲訓練野球迷(註3)，彼一工是等會著--个 chiah 著。大會个舉辦，對彼地方來講是一種運動獎勵，閣逐家攏同意che是會 hō͘家己个都市繁榮--起-來个法度，致到實際上其他主要个大都市ká-那 攏 ǹg望講，舉辦地點莫 干-焦ⁿ限定佇台北niâ。







若án-ne講--起-來，咱 嘛有必要愛新起go͘-lú-huh場。紐約、倫敦chit寡第一級个大都市，佇 𪜶 个郊外攏有兩百外个go͘-lú-huh場。米國舊年規冬，平均一工有一所在个 go͘-lú-huh場新起好。啊若咱東京、大阪chit-tah，到焦ⁿ 嘛 hō͘ kiōng-欲二十个球場包牢--leh。紐約毋-若像咱 án-ne，閣一世-kè加加--起-來攏總有六七十个公共球場，來到hām勞動者嘛 通享受个坎站。若徛佇平衡个角度，台南若干-焦ⁿ起一跡，有影講袂得過。







假設現此時佇台南个市內有球場起好勢。一下án-ne，台北、台中彼-tah 會摃go͘-lú-huh 个人若來台南旅行，會因為chit个緣故佇 chia 加停留一兩工。Chit-媽 毋-若 án-ne niâ！Chia-个人閣 拄-著--仔 會為著欲摃go͘-lú-huh，專工千里迢迢來台南。







閣 毋-若 án-ne，以武智直道君做頭，台灣製糖(註4) 个 go͘-lú-huh球員若欲去屏東，會順sòa去台南；麻豆个相馬半次君chit寡明糖(註5) 个人、新營个橋本真夫君chit寡鹽糖(註6) 个人，有冬時嘛 會來台南活動chiah 著。







咱內地遐算袂了--个愛摃go͘-lú-huh 个人，若來台灣旅行，的確會 加安排--一-兩-工-仔hō͘ go͘-lú-huh場。對go͘-lú-huh場在地所有个男女老幼來講，會 chiâⁿ做有元氣閣 通樂暢个運動項目，che是一款促進健康，增加彼此協調交陪个法度，siâng時che 嘛是都市个繁榮對策。毋-若 án-ne niâ，世界个趨勢是，若欲 chiâⁿ做一个偉大个都市，旅館、料理店、公園、運動場、劇場，chia-个設施攏是袂-sái來落-kau--得--个。







袂-sái講因為佇高雄壽山ká-那有go͘-lú-huh場硩-欲起好--啊，為著取平衡个緣故，佇台南嘛來共起--一-个。Go͘-lú-huh場是台南chiâⁿ做台灣南爿个中心地點不可欠--个，che 毋是欲起抑無，chit个層次个問題，是冬時愛起，chit个時間个問題。聽講近來井坂孝、村田省蔵氏chit寡扶輪社个人士欲來台灣。準講台南嘛有go͘-lú-huh場，我硩想𪜶穩當會 那踮相思樹邊个青翠草埔行徙，那感受遠離都市生活--一-兩-工个清幽，想欲 共享受hō͘夠khùi chiah 著。







後日仔生生狂狂chiah來做、chiah來補oân-仔是無要緊，是講若橫直穩當愛做个代誌，較理想是ǹg望通 冗早起行。








註




1.第一回全國中等學校野球大會佇 1915年舉辦。因為戰爭閣其它因素，到2018年拄好第一百改。







2.台南州立嘉義農林學校1931年通過佇台灣个預賽。了後參加第17回全國中等學校野球大會，得著第二名。Chit个歷史佇 2014年chiâⁿ做電影「KANO」。 另外，嘉農佇甲子園得著亞軍个代誌是發生佇 1931年8月21，下村海南發表chit篇台灣漫感VIII是佇 1931年9月19。







3.出現兩改「野球迷」，原文是「ファン（fan）」。佇本文，理解做「義工」應該閣-較妥當。







4.台灣製糖株式會社。1900年設立。第四代个總督兒玉源太郎（台灣漫感VI 个「兒玉藤園將軍」）敆民政長官後藤新平企畫--个。







5.明治製糖株式會社，1906年佇鹽水港廳蔴荳支廳總爺設立。1996年敆「大日本製糖株式会社」合併做「大日本明治製糖株式会社」。







6.鹽水港製糖株式會社，1903年佇鹽水港廳岸内庄創立。現此時佇日本號做「塩水港精糖株式会社」。








台灣漫感專欄，本文使用教育部推薦漢字敆白話字



台文通訊BONG報301期，2019年4月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox



有固定的長期捐款， 讓更多的台語文相關計畫可以穩定的推行，感謝逐家。



郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會





李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
