台文通訊BONG報: 武漢肺炎元年


作者：邱偉欣有一个笑詼講：一个2062 个未來人坐時間機器轉去過去，因為設定有têng-tâⁿ，伊soah 毋知家己來到佗一冬。為著了解家己个處境，伊緊去揣人問：「歹勢，借問，咱 chit-媽是西元冬時？」，am喙am 个查某囡仔看著伊有鬍鬚閣不止仔飄撇，緊mé跳遠遠，保持兩个人一公尺个距離。「今年2020年--啦！」「Ő͘，án-ne我知影--啊，冬時仔是居家隔離个頭一冬！」2020年是武漢肺炎第一冬，chit个時疫愛到冬時chiah 會結束，無人敢掛保證。總--是，2020年結束--啦，逐家辛苦--啦！Chit个歹年冬過了，咱 會-sái翻頭來看chit冬來，武漢肺炎到底是啥物？咱台灣社會按怎鈕-掠？武漢肺炎个因端毋免懷疑，中國个武漢就是武漢肺炎起頭个所在。2019年个年兜，12月30，中國武漢个醫生——李文亮——共「冠型病毒」檢驗个確認結果貼去網路頂，提醒逐家「武漢个華南海產市場確定有七个人jiám著SARS」；因為彼時猶 毋知武漢肺炎，伊掠準chit號病是SARS。無偌久，伊就hō͘中國个警察掠--去，講伊烏白生話，惹事。自án-ne，中國共已經硩 著火个時疫am-崁--落-來。Tng其他國家開始giâu疑个時chūn，中國政府就應講：「安--啦，大丈夫！」，chit時，奇怪个代誌發生--啊：中國國內無風無搖，soah 佇泰國敆其他國家出現武漢肺炎个病人！敢講，chia-个病人是ùi石頭--裡生--出-來--个？肺炎个火那燒是那大葩，武漢市開始hoa-hoa滾；chhím開始，中國政府共逐家講che是小可代誌，閣來𪜶講，chit个肺炎袂去人òe人，落尾，代誌袂收煞，中國政府chiah承認武漢肺炎爆發，嘛自首講，武漢肺炎確實會人òe人；chit時，時間已經來到1月底，1月21，習近平要求全中國『不得隱瞞疫情』，中國自chit工了後，確診个人數就直直chhèng-koân，1月23，中國武漢市就開始76工个封城。簡單一句話：一開始中國政府就想欲 am-崁武漢肺炎，毋-chiah造成後--來通世界攏 著著chit个武漢肺炎个 che。一切袂輸是仝款个歷史閣搬一擺：17冬前个 SARS 嘛是中國隱瞞，世界著-che，台灣極衰！事實，代誌無遐-nī簡單，因為後--來科學家做翻頭式个分析發現：武漢肺炎佇 2019年个 12月初1就有出現--啊！而且，chit个病人毋 捌去過「華南海產市場」呢！所以chit个病个源頭百面毋是佇武漢个海產市場--啦。到焦ⁿ，中國攏無愛專家去武漢做流行病个調查研究，所以武漢肺炎到底ùi武漢个佗位來？按怎來？一个真都無人知影。上恐怖--个是彼个「0號病人」——伊第一个破病，所以chiok關鍵——無人知影伊个身份。武漢肺炎是啥物武漢肺炎是一款病毒感染引起个病症，chit號病毒，人共號做SARS-CoV-2。共伊號chit个名是因為伊敆 SARS仝款，攏是「冠型病毒」，嘛 攏是中國硩 am-崁--个。「冠型病毒」是一種RNA病毒，意思就是講，伊个 chī-攏（genome，『基因體』）是RNA分子做chiâⁿ--个（咱人个 chī-攏是DNA分子）。RNA是一款真無定著个分子，所致伊會真𠢕反種。病毒是一種極微細个 物，伊愛進入咱人个細胞內底chiah 會生湠——che是病毒hō͘ 咱破病个原因。「冠型病毒」个外殼有刺（spike），𪜶 會用chia-个刺敆 咱細胞頂koân chit个號做ACE2 个卵白質敆做伙，就親像用鎖匙開鎖án-ne，進入咱 个細胞。會 òe--人个「冠型病毒」到焦ⁿ有七種。有四種，干-焦 會 hō͘人感覺小可無爽快，是百百款造成「感冒」个病毒个其中四个。另外三个是MERS-CoV、SARS-CoV 敆 SARS-CoV-2，hō͘ 𪜶三个其中一个òe--著，ùi無症頭、小可感冒、重症，甚至曲--去，攏有！「武漢肺炎」就是án-ne費氣，tài著病毒个人，40％以上無症頭（毋-閣 會 òe--人），賰--个就是較嚴重--个，死亡率是流行感冒个幾若倍！若有「武漢肺炎」个症頭，會發燒、嚨喉無爽快、嗽、人𤺪-𤺪，閣有一个重要个特徵：鼻袂出芳臭，抑是鼻味怪怪。若無症頭，咱 欲按怎知影𪜶有tài病毒--無？Chit時，著-愛使用一款號做「RT-PCR」个檢驗法：chit个方法是硩檢驗人體內底敢有病毒个 RNA，若是病毒个 RNA愈濟，咱 會得著一个較細个值（Ct值），病毒RNA若愈少，Ct值就愈大。但是「RT-PCR」个檢驗毋是百面準確，所以至少愛檢驗兩擺，Ct值攏達到一个戶tēng koân（threshold value）以上，chiah算是「陰性」（台灣Ct值个標準是35）。國際个反應中國政府am-崁「武漢肺炎」是造成時疫通世界个第一大原因，第二大原因，閣-較害，是中國政府敆世界衛生組織（WHO）鬥空，致使除了台灣以外个世界各國，攏對武漢肺炎失覺察。WHO是一个國際組織，伊个目標是共逐國家个人才敆錢財kat做伙，kiōng--起-來通好來對抗各種疾病以及解決衛生問題。結局，武漢肺炎chhím開始个時，WHO竟然敆中國仝聲嗽，先是宣佈講chit號病袂人òe人，閣來講人òe人是真有限，落尾chiah承認武漢肺炎確實會人òe人。上害--个是，WHO祕書長Tam-著-sái（Tedros Adhanom Ghebreyesus）一直chhiân到3--月chiah來承認敆宣佈「武漢肺炎全球大流行」——彼時武漢肺炎早就湠到105个國家，11萬人著病，一萬人死--去（2020/3/20）。歐洲敆英、美chit擺對抗武漢肺炎是大失敗，一方面，因為𪜶 siuⁿ過信táu WHO，造成𪜶面對武漢肺炎个時chūn，政策失誤；閣一方面是文化个問題：𪜶 較 chia̍p 相唚、相攬，人敆人个距離siuⁿ近，欲 相-òe 較快；另外閣一項，是𪜶 較 袂愛am喙am，𪜶 閣 共政府个命令當做是硩限制𪜶 个自由，因此無願意接受chia-个命令，甚至是相招chiūⁿ街頭抗議；chia--个 攏 hō͘武漢肺炎愈好世-kè湠世-kè òe。台灣个策略2020年正月21，台灣第一个武漢肺炎病人確診——伊是一个台商，正月11 佇中國武漢發病，無去hō͘醫生看，soan溜轉來台灣。Sòa--落-來个三個外月，規个台灣社會就開始緊張、不安、chhoah 硩等。Ùi 1月底到4月中个 chit段時間內底，三不五時就有佇國外jiám著武漢肺炎个人轉來台灣，上緊張个時chūn就是逐家硩煩惱台灣个本土病例毋知會 佇社區--裡湠開--袂？海軍軍艦頂面个官兵著病，嘛 hō͘逐家chhoah一下遐大下！好佳哉，咱煩惱个代誌攏無發生，除了12月底有一个駛飛行機个外國人共病毒紮來台灣閣 òe hō͘一名台灣chő͘囡仔，有253工咱 攏 佇無病毒威脅个社會--裡正常生活。我硩想，會-當成功對抗武漢肺炎，hō͘逐家一个清氣安全个所在，主要有政治敆文化个原因佇--leh。政治上，大多數个台灣人攏清楚中國對台灣个野心，所以，咱無信任中國；中國政府放送个武漢肺炎消息，自然咱 會 giâu疑，無接受；佳哉chit-媽 个政府毋是一个親中个政黨硩 hōaⁿ。敆中國是司公桌頭个 WHO，伊个訊息咱 嘛無硩信táu。所致，自一開始，咱 个防疫政策就是行家己个路：17冬前SARS 共 咱創甲 遐悽慘，chit擺咱就共過去食--過个苦當做食補，拄開始就共「武漢肺炎」當做危險、嚴重个傳染病來對待。文化上，佇台灣，人敆人較無遐 chia̍p 相接觸，社群內底本底就有一定个社交距離。掠外，17冬前个 SARS經驗hō͘逐家真驚彼款代誌閣來一擺，凡勢因為án-ne，咱 嘛 較 會-當接受政府為著防疫所要求个一寡政策——自由雖然有受著限制，毋-閣喙齒根咬絚 嘛是會忍--得--啦；其實醫生敆護理人員是受限制上濟个人呢！平素時，chiâⁿ濟人就會因為嫌空氣䆀來掛喙am；chit擺為著防疫，要求逐家am喙am，soah káⁿ-那桌頂拈柑遐簡單。無疑悟，一个毋知按怎來个病毒hō͘ 2020年chiâⁿ做歹年冬。真濟店倒擔，真濟人失業，毋-閣 台灣猶原好過世界真濟國家——英、美、歐洲，日本、韓國，chit擺攏 hō͘武漢肺炎舞甲 jû-chháng-chháng。武漢肺炎猶 佇--leh，2021年會是啥款？#醫學台文 專欄，本文使用教育部推薦漢字敆傳統白話字。台文通訊BONG報323期，2021年2月出刊。 --------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
有一个笑詼講：一个2062 个未來人坐時間機器轉去過去，因為設定有têng-tâⁿ，伊soah 毋知家己來到佗一冬。為著了解家己个處境，伊緊去揣人問：「歹勢，借問，咱 chit-媽是西元冬時？」，am喙am 个查某囡仔看著伊有鬍鬚閣不止仔飄撇，緊mé跳遠遠，保持兩个人一公尺个距離。「今年2020年--啦！」「Ő͘，án-ne我知影--啊，冬時仔是居家隔離个頭一冬！」

2020年是武漢肺炎第一冬，chit个時疫愛到冬時chiah 會結束，無人敢掛保證。總--是，2020年結束--啦，逐家辛苦--啦！Chit个歹年冬過了，咱 會-sái翻頭來看chit冬來，武漢肺炎到底是啥物？咱台灣社會按怎鈕-掠？

武漢肺炎个因端

毋免懷疑，中國个武漢就是武漢肺炎起頭个所在。

2019年个年兜，12月30，中國武漢个醫生——李文亮——共「冠型病毒」檢驗个確認結果貼去網路頂，提醒逐家「武漢个華南海產市場確定有七个人jiám著SARS」；因為彼時猶 毋知武漢肺炎，伊掠準chit號病是SARS。無偌久，伊就hō͘中國个警察掠--去，講伊烏白生話，惹事。

自án-ne，中國共已經硩 著火个時疫am-崁--落-來。Tng其他國家開始giâu疑个時chūn，中國政府就應講：「安--啦，大丈夫！」，chit時，奇怪个代誌發生--啊：中國國內無風無搖，soah 佇泰國敆其他國家出現武漢肺炎个病人！敢講，chia-个病人是ùi石頭--裡生--出-來--个？

肺炎个火那燒是那大葩，武漢市開始hoa-hoa滾；chhím開始，中國政府共逐家講che是小可代誌，閣來𪜶講，chit个肺炎袂去人òe人，落尾，代誌袂收煞，中國政府chiah承認武漢肺炎爆發，嘛自首講，武漢肺炎確實會人òe人；chit時，時間已經來到1月底，1月21，習近平要求全中國『不得隱瞞疫情』，中國自chit工了後，確診个人數就直直chhèng-koân，1月23，中國武漢市就開始76工个封城。

簡單一句話：一開始中國政府就想欲 am-崁武漢肺炎，毋-chiah造成後--來通世界攏 著著chit个武漢肺炎个 che。一切袂輸是仝款个歷史閣搬一擺：17冬前个 SARS 嘛是中國隱瞞，世界著-che，台灣極衰！

事實，代誌無遐-nī簡單，因為後--來科學家做翻頭式个分析發現：武漢肺炎佇 2019年个 12月初1就有出現--啊！而且，chit个病人毋 捌去過「華南海產市場」呢！所以chit个病个源頭百面毋是佇武漢个海產市場--啦。到焦ⁿ，中國攏無愛專家去武漢做流行病个調查研究，所以武漢肺炎到底ùi武漢个佗位來？按怎來？一个真都無人知影。上恐怖--个是彼个「0號病人」——伊第一个破病，所以chiok關鍵——無人知影伊个身份。

武漢肺炎是啥物

武漢肺炎是一款病毒感染引起个病症，chit號病毒，人共號做SARS-CoV-2。共伊號chit个名是因為伊敆 SARS仝款，攏是「冠型病毒」，嘛 攏是中國硩 am-崁--个。

「冠型病毒」是一種RNA病毒，意思就是講，伊个 chī-攏（genome，『基因體』）是RNA分子做chiâⁿ--个（咱人个 chī-攏是DNA分子）。RNA是一款真無定著个分子，所致伊會真𠢕反種。

病毒是一種極微細个 物，伊愛進入咱人个細胞內底chiah 會生湠——che是病毒hō͘ 咱破病个原因。「冠型病毒」个外殼有刺（spike），𪜶 會用chia-个刺敆 咱細胞頂koân chit个號做ACE2 个卵白質敆做伙，就親像用鎖匙開鎖án-ne，進入咱 个細胞。

會 òe--人个「冠型病毒」到焦ⁿ有七種。有四種，干-焦 會 hō͘人感覺小可無爽快，是百百款造成「感冒」个病毒个其中四个。另外三个是MERS-CoV、SARS-CoV 敆 SARS-CoV-2，hō͘ 𪜶三个其中一个òe--著，ùi無症頭、小可感冒、重症，甚至曲--去，攏有！「武漢肺炎」就是án-ne費氣，tài著病毒个人，40％以上無症頭（毋-閣 會 òe--人），賰--个就是較嚴重--个，死亡率是流行感冒个幾若倍！

若有「武漢肺炎」个症頭，會發燒、嚨喉無爽快、嗽、人𤺪-𤺪，閣有一个重要个特徵：鼻袂出芳臭，抑是鼻味怪怪。若無症頭，咱 欲按怎知影𪜶有tài病毒--無？Chit時，著-愛使用一款號做「RT-PCR」个檢驗法：chit个方法是硩檢驗人體內底敢有病毒个 RNA，若是病毒个 RNA愈濟，咱 會得著一个較細个值（Ct值），病毒RNA若愈少，Ct值就愈大。但是「RT-PCR」个檢驗毋是百面準確，所以至少愛檢驗兩擺，Ct值攏達到一个戶tēng koân（threshold value）以上，chiah算是「陰性」（台灣Ct值个標準是35）。

國際个反應

中國政府am-崁「武漢肺炎」是造成時疫通世界个第一大原因，第二大原因，閣-較害，是中國政府敆世界衛生組織（WHO）鬥空，致使除了台灣以外个世界各國，攏對武漢肺炎失覺察。

WHO是一个國際組織，伊个目標是共逐國家个人才敆錢財kat做伙，kiōng--起-來通好來對抗各種疾病以及解決衛生問題。結局，武漢肺炎chhím開始个時，WHO竟然敆中國仝聲嗽，先是宣佈講chit號病袂人òe人，閣來講人òe人是真有限，落尾chiah承認武漢肺炎確實會人òe人。上害--个是，WHO祕書長Tam-著-sái（Tedros Adhanom Ghebreyesus）一直chhiân到3--月chiah來承認敆宣佈「武漢肺炎全球大流行」——彼時武漢肺炎早就湠到105个國家，11萬人著病，一萬人死--去（2020/3/20）。

歐洲敆英、美chit擺對抗武漢肺炎是大失敗，一方面，因為𪜶 siuⁿ過信táu WHO，造成𪜶面對武漢肺炎个時chūn，政策失誤；閣一方面是文化个問題：𪜶 較 chia̍p 相唚、相攬，人敆人个距離siuⁿ近，欲 相-òe 較快；另外閣一項，是𪜶 較 袂愛am喙am，𪜶 閣 共政府个命令當做是硩限制𪜶 个自由，因此無願意接受chia-个命令，甚至是相招chiūⁿ街頭抗議；chia--个 攏 hō͘武漢肺炎愈好世-kè湠世-kè òe。

台灣个策略

2020年正月21，台灣第一个武漢肺炎病人確診——伊是一个台商，正月11 佇中國武漢發病，無去hō͘醫生看，soan溜轉來台灣。Sòa--落-來个三個外月，規个台灣社會就開始緊張、不安、chhoah 硩等。

Ùi 1月底到4月中个 chit段時間內底，三不五時就有佇國外jiám著武漢肺炎个人轉來台灣，上緊張个時chūn就是逐家硩煩惱台灣个本土病例毋知會 佇社區--裡湠開--袂？海軍軍艦頂面个官兵著病，嘛 hō͘逐家chhoah一下遐大下！

好佳哉，咱煩惱个代誌攏無發生，除了12月底有一个駛飛行機个外國人共病毒紮來台灣閣 òe hō͘一名台灣chő͘囡仔，有253工咱 攏 佇無病毒威脅个社會--裡正常生活。我硩想，會-當成功對抗武漢肺炎，hō͘逐家一个清氣安全个所在，主要有政治敆文化个原因佇--leh。

政治上，大多數个台灣人攏清楚中國對台灣个野心，所以，咱無信任中國；中國政府放送个武漢肺炎消息，自然咱 會 giâu疑，無接受；佳哉chit-媽 个政府毋是一个親中个政黨硩 hōaⁿ。敆中國是司公桌頭个 WHO，伊个訊息咱 嘛無硩信táu。所致，自一開始，咱 个防疫政策就是行家己个路：17冬前SARS 共 咱創甲 遐悽慘，chit擺咱就共過去食--過个苦當做食補，拄開始就共「武漢肺炎」當做危險、嚴重个傳染病來對待。

文化上，佇台灣，人敆人較無遐 chia̍p 相接觸，社群內底本底就有一定个社交距離。掠外，17冬前个 SARS經驗hō͘逐家真驚彼款代誌閣來一擺，凡勢因為án-ne，咱 嘛 較 會-當接受政府為著防疫所要求个一寡政策——自由雖然有受著限制，毋-閣喙齒根咬絚 嘛是會忍--得--啦；其實醫生敆護理人員是受限制上濟个人呢！平素時，chiâⁿ濟人就會因為嫌空氣䆀來掛喙am；chit擺為著防疫，要求逐家am喙am，soah káⁿ-那桌頂拈柑遐簡單。

無疑悟，一个毋知按怎來个病毒hō͘ 2020年chiâⁿ做歹年冬。真濟店倒擔，真濟人失業，毋-閣 台灣猶原好過世界真濟國家——英、美、歐洲，日本、韓國，chit擺攏 hō͘武漢肺炎舞甲 jû-chháng-chháng。

武漢肺炎猶 佇--leh，2021年會是啥款？
