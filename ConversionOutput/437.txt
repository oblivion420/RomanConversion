台文通訊BONG報: 論注AZ疫苗个副作用


作者：羅九安（本文對 Blog「讀台語，學科學 Tha̍k Tâi-gí, o̍h kho-ha̍k」轉載，有得著作者同意，漢羅用字敆內容有小可調整，原文網址是：https://reurl.cc/8ydk7R）由英國个牛津大學敆藥廠AstraZeneca合作研發个 AZ疫苗，因為佇歐洲濟濟國家發生有少數人佇注了以後出現嚴重个血角，造成腦部敆腹內內臟个血管阻窒，而且𪜶 个血液中硩參與凝血个血小板濃度嘛 傷低，致到那來那濟國家共 AZ疫苗个使用設定年歲个限制，比論英國建議30歲以上--个 遮注，加拿大55至65歲遮建議注，德國65歲以上毋-通注等等。雖罔歐洲藥品管理局有徛出來替AZ疫苗辯護，講伊个利益贏過風險成濟，嘛無法度消除人个掛慮，丹麥幾若禮拜前甚至閣開第一銃，代先全面禁止注AZ疫苗。停止注AZ疫苗个決定是明智--个 抑是過度反應？血角這个副作用是源自疫苗本身抑是製造个過程受汙染造成--个？歐洲藥品管理局佇 4月初7發表𪜶 个調查報告。佇報告--裡，𪜶承認講這款罕見个血角兼血小板濃度低確實是注AZ疫苗可能帶--來个副作用。患者可能會有下面幾項症頭：● 喘氣緊閣短● 胸坎疼● 腹肚疼，跤腿腫● 頭疼，目睭看物件看袂清● 注射所在以外个皮膚生血斑自體免疫為怎樣注AZ疫苗了會有血角个風險？有兩篇發表佇新英格蘭醫學期刊个臨床研究提供咱一寡線索。𪜶指出這个問題凡勢是源自走精个免疫反應。予人出現類似使用肝素个患者可能拄--著个症頭。肝素（heparin）是一種抗凝血个物質，會-sái用來治療敆防止動脈、靜脈抑是肺部个血角，嘛 會-當治療狹心症敆心肌梗窒，佇醫學上有不止仔大个路用。不而過，佇 成罕見个案例--裡，使用肝素个患者可能會出現血小板減少个副作用，醫學界共伊號做「肝素引起血小板低下症」，原因是肝素若敆血小板第4因子（PF4）結合成做肝素——血小板第4因子複合體（heparin-PF4 complex），會刺激免疫系統生出對抗血小板第4因子个 IgG抗體，這个IgG抗體就隨敆 這个肝素——血小板第4因子複合體結合成做新个複合體（IgG-heparin-PF4 complex），這个複合體紲--落-去透過血小板表面个受體刺激血小板，引起血小板釋放愈濟第4因子敆 會促進凝血个物質，予一塊閣一塊个血小板聚集成做血角，毋-若消耗體內个血小板，嘛致到血管个阻窒。不而過，彼幾个注AZ疫苗个人，攏 毋 捌使用過肝素，嘛無去uè著新冠病毒，為怎樣𪜶 煞出現這號症頭--leh？AZ疫苗設計个原理，是利用烏猩猩个腺病毒做載體，共 會表現新冠病毒个 S受體个 DNA 娶入去人个細胞內，紲--落-去病毒會命令細胞表現新冠病毒个 S受體，刺激免疫系統產生對抗S受體个抗體。除了AZ以外，因為類似副作用去予美國CDC建議暫停使用幾若禮拜个美國藥廠嬌生（Johnson & Johnson）个疫苗，嘛根據仝款个原理設計，毋-閣伊用另外一款个腺病毒做載體。今，咱 猶 毋知影是啥mih原因予少數人佇注AZ或者是嬌生个疫苗以後，去得著這款症頭。雖罔腺病毒本身會 敆血小板作用，引起生化反應致使血小板个濃度降低，毋-閣科學家認為腺病毒載體敆 這遍个問題應該無佇代。另外一个受giâu疑个因素是疫苗內游離个 DNA，伊無的確會 敆血小板第4因子結合去引起免疫反應，毋-閣 猶未hām別牌个疫苗做對照，無法度證實這个假設。雖罔衛生專家直直呼籲大眾毋-通因為一屑仔罕見个例就毋願注疫苗，畢竟閣-較按怎講伊嘛是較贏去著武漢肺炎，毋-閣因為輝瑞敆 Moderna兩牌个 RNA疫苗到今 猶 毋 捌出現這號問題，而且佇一般人个認知--裡，𪜶 閣有較好个保護力，致到有濟濟人甘願等來注這兩牌--个，毋願注AZ--个。予逐國政府煩惱án-ne落--去恐驚會拖慢著建立群體免疫个時間表。#醫學台文 專欄，本文使用教育部推薦漢字敆臺灣閩南語羅馬字拼音方案#台文通訊BONG報 326期，2021年5月出刊。 --------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：羅九安

由英國个牛津大學敆藥廠AstraZeneca合作研發个 AZ疫苗，因為佇歐洲濟濟國家發生有少數人佇注了以後出現嚴重个血角，造成腦部敆腹內內臟个血管阻窒，而且𪜶 个血液中硩參與凝血个血小板濃度嘛 傷低，致到那來那濟國家共 AZ疫苗个使用設定年歲个限制，比論英國建議30歲以上--个 遮注，加拿大55至65歲遮建議注，德國65歲以上毋-通注等等。雖罔歐洲藥品管理局有徛出來替AZ疫苗辯護，講伊个利益贏過風險成濟，嘛無法度消除人个掛慮，丹麥幾若禮拜前甚至閣開第一銃，代先全面禁止注AZ疫苗。

停止注AZ疫苗个決定是明智--个 抑是過度反應？血角這个副作用是源自疫苗本身抑是製造个過程受汙染造成--个？歐洲藥品管理局佇 4月初7發表𪜶 个調查報告。佇報告--裡，𪜶承認講這款罕見个血角兼血小板濃度低確實是注AZ疫苗可能帶--來个副作用。患者可能會有下面幾項症頭：

● 喘氣緊閣短
● 胸坎疼
● 腹肚疼，跤腿腫
● 頭疼，目睭看物件看袂清
● 注射所在以外个皮膚生血斑

自體免疫

為怎樣注AZ疫苗了會有血角个風險？有兩篇發表佇新英格蘭醫學期刊个臨床研究提供咱一寡線索。𪜶指出這个問題凡勢是源自走精个免疫反應。予人出現類似使用肝素个患者可能拄--著个症頭。

肝素（heparin）是一種抗凝血个物質，會-sái用來治療敆防止動脈、靜脈抑是肺部个血角，嘛 會-當治療狹心症敆心肌梗窒，佇醫學上有不止仔大个路用。不而過，佇 成罕見个案例--裡，使用肝素个患者可能會出現血小板減少个副作用，醫學界共伊號做「肝素引起血小板低下症」，原因是肝素若敆血小板第4因子（PF4）結合成做肝素——血小板第4因子複合體（heparin-PF4 complex），會刺激免疫系統生出對抗血小板第4因子个 IgG抗體，這个IgG抗體就隨敆 這个肝素——血小板第4因子複合體結合成做新个複合體（IgG-heparin-PF4 complex），這个複合體紲--落-去透過血小板表面个受體刺激血小板，引起血小板釋放愈濟第4因子敆 會促進凝血个物質，予一塊閣一塊个血小板聚集成做血角，毋-若消耗體內个血小板，嘛致到血管个阻窒。

不而過，彼幾个注AZ疫苗个人，攏 毋 捌使用過肝素，嘛無去uè著新冠病毒，為怎樣𪜶 煞出現這號症頭--leh？AZ疫苗設計个原理，是利用烏猩猩个腺病毒做載體，共 會表現新冠病毒个 S受體个 DNA 娶入去人个細胞內，紲--落-去病毒會命令細胞表現新冠病毒个 S受體，刺激免疫系統產生對抗S受體个抗體。除了AZ以外，因為類似副作用去予美國CDC建議暫停使用幾若禮拜个美國藥廠嬌生（Johnson & Johnson）个疫苗，嘛根據仝款个原理設計，毋-閣伊用另外一款个腺病毒做載體。

今，咱 猶 毋知影是啥mih原因予少數人佇注AZ或者是嬌生个疫苗以後，去得著這款症頭。雖罔腺病毒本身會 敆血小板作用，引起生化反應致使血小板个濃度降低，毋-閣科學家認為腺病毒載體敆 這遍个問題應該無佇代。另外一个受giâu疑个因素是疫苗內游離个 DNA，伊無的確會 敆血小板第4因子結合去引起免疫反應，毋-閣 猶未hām別牌个疫苗做對照，無法度證實這个假設。雖罔衛生專家直直呼籲大眾毋-通因為一屑仔罕見个例就毋願注疫苗，畢竟閣-較按怎講伊嘛是較贏去著武漢肺炎，毋-閣因為輝瑞敆 Moderna兩牌个 RNA疫苗到今 猶 毋 捌出現這號問題，而且佇一般人个認知--裡，𪜶 閣有較好个保護力，致到有濟濟人甘願等來注這兩牌--个，毋願注AZ--个。予逐國政府煩惱án-ne落--去恐驚會拖慢著建立群體免疫个時間表。

