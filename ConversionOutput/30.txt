台文通訊BONG報: 蘭嶼貓頭鳥（『蘭嶼角鴞』）
2018年12--月（第297期）

▍蘭嶼貓頭鳥（『蘭嶼角鴞』） 

作者：易俊宏 Ia̍h Tsùn-Hông
今仔時令到冬天--lòo，暗暝時間是愈來愈長，天光時間是愈來愈短。講著佇-硩暗時活動个動物，這個月欲 敆逐家介紹--个是「貓頭鳥」。全世界差不多有百外種『貓頭鷹』，但是台語中，有人講「貓頭鳥」，嘛有人講「鴟鴞」（tshi-hiau）、「暗光鳥」、「鴣黃（koo-n̂g）」等等。遮-个講法，有lio̍h-仔無仝：「鴟鴞」硩講一寡食肉--个，個性成 刺（刺）个鳥仔，無論是食蛇、食鳥鼠--个，包括鷹仔，攏 會-sái叫「鴟鴞」。但是食魚仔个鷹仔，有另外一个講法是「鸕鶿」（lôo-糍）。「暗光鳥」是硩講佇暗時活動个鳥仔，毋-若是「貓頭鳥」，閣有『夜鷺』，一種白翎鷥个親成，嘛是會-當 án-ne叫；抑是講一寡人慣勢拚暝工、暗時無愛睏个人，攏 會-sái叫𪜶「暗光鳥」。 敆其他个鳥仔比較--起-來，「貓頭鳥」个頭佔規身軀个比例較大，加上𪜶耳仔邊个羽毛，看--起-來敆貓仔面相-siāng，所以無論華語抑是台語，攏是用這个特色來稱呼。因為𪜶 攏 佇-硩暗時活動，耳仔真內，叫聲嘛 成豐富。全世界除了南極敆北極以外，差不多攏有貓頭鳥，是分佈成闊个鳥仔類；佇台灣這十幾種貓頭鳥內底，有目睭是黃色--个，嘛有羽毛偏黃色--个，講這號做「鴣黃」个「貓頭鳥」，可能是『黃嘴角鴞』、『黃魚鴞』、『鵂鶹』等等，猶未有人為遮-个 較幼秀个分類號台語名。 所有个「貓頭鳥」攏是食肉--个，頷頸成柔軟，會-當 踅 270度，會-當看--著个範圍是成闊；跤爪是成有力，予 𪜶 通拍獵个武器。除了魚仔、鳥鼠、杜定、水雞、蛇，有一寡種類嘛 會食杜蚓仔、蟲thuā。因為無喙齒，貓頭鳥慣勢共食物全部吞落腹肚內底，等到消化到差不多个時陣，會 共無法度吸收个 物件拗（嘔）--出-來，親像牛、羊仔个翻草，只是貓頭鳥會 共 物件呸--出-來，嘛 通講是會-sái控制个 反腹。吐--出-來个 物件，叫「食繭」（翼-揀），這是咱研究「鴟鴞」成重要个證據來源，了解𪜶 个生活習性。 因為貓頭鳥佇-硩全世界个分佈成闊，所以無仝个文化內底攏有𪜶 个傳說。佇希臘，𪜶是象徵「智慧」；佇印度，𪜶是象徵「好額」；佇中國，𪜶是象徵「兇歹」；佇日本，𪜶是象徵「福氣」。佇台灣，Bunun（『布農』）族認為𪜶是看顧紅嬰仔个神，Thao（『邵』）族認為𪜶是有靈性个鳥仔，會帶來福氣，Pangchah（『阿美』）族認為𪜶是看顧樹林个神明。 這個月欲介紹个「蘭嶼貓頭鳥」，干-焦 佇蘭嶼出現，遐 个原住民是Tao（『達悟』）族。Tao人因為蘭嶼貓頭鳥个叫聲，叫𪜶「Tu-tu-ú」，認為𪜶是兇鳥，若出現就有歹代誌會發生。「蘭嶼貓頭鳥」是較細隻个貓頭鳥，身軀是塗色、目睭是黃色--个，叫聲閣是公母無仝款，予 𪜶 會-當 佇-硩暗時分辨。𪜶主要是食蟲thuā，特別是猶未成年大漢个杜猴敆蜈蚣。蘭嶼貓頭鳥一擺生卵只有兩、三粒，愛 開一個月个時間來孵卵，閣 愛 開一個月个時間，予鳥仔囝大漢到會-當離開岫。 因為佇-硩 1930年代，日本就開始研究--𪜶，彼-冬-陣聯合國就因為知影這鳥仔成珍貴，寫入去愛保護个名單內底；到1980年代，台灣政府開始投入研究，現此時應該咱知影上濟款个貓頭鳥。蘭嶼貓頭鳥个數量一直足少，千外隻爾-爾。蘭嶼貓頭鳥蹛佇樹空內底，秋冬時陣 佇-硩樹林內底揣物件食，但是春夏時陣 會到草埔地活動。雖然逐隻平均會-當活十外冬，但是有六成个鳥仔囝活無到一歲；除了予其他動物食--去以外，咱人類个開發行為是成大个問題。這-媽 佇-硩國際个動物保護名單內底，蘭嶼貓頭鳥猶原是保護對象，佇-硩台灣个「文化資產保存法」敆「野生動物保育法」，嘛 共 𪜶列入保護。遮-nī重要敆珍貴个鳥仔，ǹg望咱 long 會-當有智識來了解，毋-若法律寫了好看niâ，咱有智識就會-當有行動，做伙予蘭嶼个觀光發展通 敆生態保護袂出現重敧爿个情形。
