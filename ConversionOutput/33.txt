台文通訊BONG報: 台語个世界


作者：Khu Gio̍k-bûn   （作者是「會輾轉台語讀寫基礎班」結業學員）

台語个世界，敆華語無仝，台語有家己个歷史、家己个故事，台語个用字、文法、思考个方式，攏  敆 華語有真大个差別，台語是台灣珍貴个資產，是咱 个寶貝，是我敆阿公阿媽溝通个語言，也是我想欲繼續傳承--落-去个文化。

這擺來上台語讀寫班，有幾个原因，上主要就是想欲學台羅拼音，因為我認為會-hiáu台羅，遮算會-hiáu台語。毋-閣我想袂到，佇課程當中會-當學著遮-nī濟台語个智識，嘛發見講過去有真濟詞我攏講毋-著，閣有真濟我連聽都無聽--過个詞，實在真趣味。真感謝老師佇 這幾節課教gún 足濟物件，台語真正是愛有人教，遮 會-當學著正確--个。 雖然我个台羅猶是tiānn-tiānn寫毋-著，攏 愛 開 足濟時間查辭典，毋-閣相信繼續練習，會愈來愈進步。

雖罔我自細漢講台語、聽台語，煞 毋知影對 冬時開始，敆人講話攏變做華語，台語煞 成做ㄧ个干-焦 佇厝內會講个 物件，這个狀況若是無改變，台語就會沓沓仔消失--去。

咱 愛做--个，就是好好仔學台語，敆下一代講台語，嘛 ǹg望這个政府會-當重視本土語言，落實佇生活、落實佇教育，予台語成做台灣人个驕傲。





#心內話專欄，本文使用教育部推薦漢字敆臺灣閩南語羅馬字拼音方案。

台文通訊BONG報311期，2020年2月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
