台文通訊BONG報: 一語兩意
人講：「台灣話三角六尖」若無斟酌聽，有冬時仔會聽tîng-tânn--去，煞變成尖尖tsha̍k--人。

佇某庄頭，有三、五个厝邊好友，坐蹛敢仔店个隔壁空地仔leh sám-啉、開講……，𪜶對面拄好是一間家庭式个剃頭店。就佇 𪜶感覺是「酒逢知己飲」，phò-tāu 甲 tng siak-拍 个時，對面个頭家娘行出來外口，佇-leh掃塗跤，掠𪜶眾人笑--一-下，án-ne表示leh 相借問。這時陣，逐家真自然摸一下仔家己个頭殼，挲一下仔下頦，遮致覺--著……kánn-那 成久無去共交關--啊。

佇 啉 甲半茫个時陣，當中，菜販仔阿義--ā，就激骨激骨sueh講：「恁 欲相信--無？這回我去予剃，伊的確毋敢共我收錢，無，咱來落插……」。

厝邊阿：「曷有這款代，我想，恁是講通和--个，我毋信。」

厝邊B：「啊！知知--leh--啦，啊你都納進前，當然這擺嘛 袂 共你算這條錢。」

厝邊C：「我看，伊是前--ā有欠你菜錢，做拄个款őo……」

厝邊D：「我臆，kánn是恁兩个tng-leh跋感情，伊佇-leh做情予--你……」

「恁 攏臆了真合理，毋-閣，事實按怎？綴我來去恁就知。」阿義--ā肩胛頭giàng--一-下、激一个神秘款。眾人足 毋信邪，就敆伊落差——sám-啉一攤。

就佇八蕊目睭gîn-好-好 leh 共看𪜶 leh 變啥蠓 个當中，頭家娘跤手成 捎-掠，三二輾半，一粒頭隨共鉸甲緣投款仔緣投款，紲--落就共問講：「阿義兄--阿，啊你喙鬚有順紲 欲剃抑無？」

「毋剃欲留leh好看……」，阿義--ā凊凊共應、閣刁工應甲真大聲，眾人嘛聽甲明明明。

今害--啊！這句話有兩款意思，頭家娘這-冬-陣有影是足歹剃頭--著，到底是共剃掉較 著，抑是莫--得較 著……，毋-閣，心肝一時又閣想翻頭：「敢有人剃頭無順紲 剾喙鬚--个？」伊就毋管三七二十一，歸面个喙鬚攏 共 剾 甲白sut-sut。

頭剃好--啊，加緣投閣少年十倍。阿義--ā掠鏡一直tsîn，無張持大喝一聲：「啊頭家娘啊！我个喙鬚--leh！哪會無--去--啊？我leh賣菜做生理，全靠這 phō 媠鬚leh賺食呢，啊你共我剃掉，我看這條數 成 僫算--leh őo……」阿義--ā面仔捋--落-來，一款橫霸个表情，予頭家娘活欲驚--死。

「失禮--啦！我掠準你欲剃掉--leh，閣再講，哪有人剃頭無順紲 剾喙鬚--个……，啊今、剃都剃掉--啊，我嘛 毋知欲按怎賠起……無，小參詳--一-下--啦，莫為難--我--啦，這擺莫 共你算錢，失禮--啦，是我毋-著，莫計較好--無，就án-ne準煞好--無……」頭家娘苦苦leh 共哀求。

「兄弟啊！恁有聽--著honnh！莫講我心肝䆀，欺負趁食人őo，這擺逐家聽有明、看有清honnh！我一phō喙鬚無--去--啊，到底是趁抑了……」，阿義--ā講煞，閣刁工激甲一款真無辜个表情。

Tng眾人踏出店門个時陣，攏 kiāu 甲牙槽kiōng-欲歪--去，冬時仔這箍賣菜--个，閣 會想出這號怪招，好--啦！照呼照行，抑無……？閣 共看，啊獨獨阿義--ā，規个橫霸面攏無--去--啊，心肝內佇-leh暗爽，又閣有一攤「sám-啉」通 sut--啊。
罔講笑專欄，本文使用教育部推薦漢字敆臺灣閩南語羅馬字拼音方案。
台文通訊BONG報306期，2019年9月出刊。
台文通訊BONG報306期，2019年9月出刊。
歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。


歡迎捐款贊助　李江却台語文教基金會　（捐款通抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：洪錦田


人講：「台灣話三角六尖」若無斟酌聽，有冬時仔會聽tîng-tânn--去，煞變成尖尖tsha̍k--人。



佇某庄頭，有三、五个厝邊好友，坐蹛敢仔店个隔壁空地仔leh sám-啉、開講……，𪜶對面拄好是一間家庭式个剃頭店。就佇 𪜶感覺是「酒逢知己飲」，phò-tāu 甲 tng siak-拍 个時，對面个頭家娘行出來外口，佇-leh掃塗跤，掠𪜶眾人笑--一-下，án-ne表示leh 相借問。這時陣，逐家真自然摸一下仔家己个頭殼，挲一下仔下頦，遮致覺--著……kánn-那 成久無去共交關--啊。



佇 啉 甲半茫个時陣，當中，菜販仔阿義--ā，就激骨激骨sueh講：「恁 欲相信--無？這回我去予剃，伊的確毋敢共我收錢，無，咱來落插……」。



厝邊阿：「曷有這款代，我想，恁是講通和--个，我毋信。」



厝邊B：「啊！知知--leh--啦，啊你都納進前，當然這擺嘛 袂 共你算這條錢。」



厝邊C：「我看，伊是前--ā有欠你菜錢，做拄个款őo……」



厝邊D：「我臆，kánn是恁兩个tng-leh跋感情，伊佇-leh做情予--你……」



「恁 攏臆了真合理，毋-閣，事實按怎？綴我來去恁就知。」阿義--ā肩胛頭giàng--一-下、激一个神秘款。眾人足 毋信邪，就敆伊落差——sám-啉一攤。



就佇八蕊目睭gîn-好-好 leh 共看𪜶 leh 變啥蠓 个當中，頭家娘跤手成 捎-掠，三二輾半，一粒頭隨共鉸甲緣投款仔緣投款，紲--落就共問講：「阿義兄--阿，啊你喙鬚有順紲 欲剃抑無？」



「毋剃欲留leh好看……」，阿義--ā凊凊共應、閣刁工應甲真大聲，眾人嘛聽甲明明明。





今害--啊！這句話有兩款意思，頭家娘這-冬-陣有影是足歹剃頭--著，到底是共剃掉較 著，抑是莫--得較 著……，毋-閣，心肝一時又閣想翻頭：「敢有人剃頭無順紲 剾喙鬚--个？」伊就毋管三七二十一，歸面个喙鬚攏 共 剾 甲白sut-sut。



頭剃好--啊，加緣投閣少年十倍。阿義--ā掠鏡一直tsîn，無張持大喝一聲：「啊頭家娘啊！我个喙鬚--leh！哪會無--去--啊？我leh賣菜做生理，全靠這 phō 媠鬚leh賺食呢，啊你共我剃掉，我看這條數 成 僫算--leh őo……」阿義--ā面仔捋--落-來，一款橫霸个表情，予頭家娘活欲驚--死。



「失禮--啦！我掠準你欲剃掉--leh，閣再講，哪有人剃頭無順紲 剾喙鬚--个……，啊今、剃都剃掉--啊，我嘛 毋知欲按怎賠起……無，小參詳--一-下--啦，莫為難--我--啦，這擺莫 共你算錢，失禮--啦，是我毋-著，莫計較好--無，就án-ne準煞好--無……」頭家娘苦苦leh 共哀求。



「兄弟啊！恁有聽--著honnh！莫講我心肝䆀，欺負趁食人őo，這擺逐家聽有明、看有清honnh！我一phō喙鬚無--去--啊，到底是趁抑了……」，阿義--ā講煞，閣刁工激甲一款真無辜个表情。



Tng眾人踏出店門个時陣，攏 kiāu 甲牙槽kiōng-欲歪--去，冬時仔這箍賣菜--个，閣 會想出這號怪招，好--啦！照呼照行，抑無……？閣 共看，啊獨獨阿義--ā，規个橫霸面攏無--去--啊，心肝內佇-leh暗爽，又閣有一攤「sám-啉」通 sut--啊。






罔講笑專欄，本文使用教育部推薦漢字敆臺灣閩南語羅馬字拼音方案。


台文通訊BONG報306期，2019年9月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
