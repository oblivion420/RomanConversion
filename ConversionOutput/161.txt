台文通訊BONG報: 牛稠溪傳奇
#光景罔 uē 專欄，本文使用教育部推薦漢字敆傳統白話字。台文通訊BONG報318期，2020年8月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

作者：張玉琴自古以來，人類文明个開端、咱人个聚集，總是會倚佇有水个所在，對 遐開始生湠，因為生活中對溪水有成濟个經驗，致使會產生深深个文化敆記持。牛稠溪（Gû-牢-khe），毋-若是一條溪水个名字，也是我个故鄉，自細漢到大漢，聽著序大人講古早个代誌，抑是生活中親身感受个經驗，有真濟攏 敆 這條溪水有關係，予我感覺著牛稠溪是一个拍拚活骨个所在，也是一條充滿傳說敆浪漫个有情河。牛稠溪个溪水，對竹崎个山頂，順觀音水冲流--落-來，觀音菩薩徛懸-懸，有時是雲翁，有時是水影，伊親像咱 个母親仝款，予 咱溫柔个疼痛；tsông落來平地个溪水，拄開始閣有阿里山个鐵枝路陪伴--伊，清清清个水流搪著焦̋nn 欲行--過个阿里山火車，溪水、鐵橋、菅芒仔敆做伙，這个畫面實在有夠媠，莫怪成濟人會提翕相機，來遮走揣台灣个美麗。溪水khuann-khuann仔流，行到嘉南平原，來到嘉義縣市个 敆界，北爿是舊名打貓个民雄，南爿个諸羅山是嘉義市，作家詩人林央敏，想欲 tshui-捒 个諸羅文學河，對 遮來開始……。聽講，對唐山迎過來台灣个上帝爺公hām祖先，是順這條溪水ǹg東，來到咱牛稠溪崁跤這箍圍仔，看著一欉大榕仔樹，遮停--落-來，佇 遮釘根、開枝、散葉。聽講，以早，有一對蹛佇牛稠溪个有情男女，因為門風無相對，感情路予序大人來阻止，暗時，有情人伊孤單行到溪邊，leh唱彼條〈河邊春夢〉，心稀微。聽講，有才情个女子，是牛稠溪這个庄頭作穡人个子弟，讀冊、寫字人呵咾，先生毋甘前途來拍損，說服爸母栽培--伊，飄洋過海蹛海外，爸母過往，煞 袂赴轉--來，終生遺憾囥佇伊心--裡。這-陣，行到牛稠溪个 poh岸邊，想起囡仔時，目屎珠滴，唱彼條〈媽媽請你也保重〉，四lâm垂。我是牛稠溪个查某囝，遮有我个青春敆夢想，照顧鄉親序大hām序細，走揣祖先鄉土味，保存文化敆記持，就親像牛稠溪个溪水，毋管四季个變化，欲 共伊久久長長傳--落-去。  #光景罔 uē 專欄，本文使用教育部推薦漢字敆傳統白話字。台文通訊BONG報318期，2020年8月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
