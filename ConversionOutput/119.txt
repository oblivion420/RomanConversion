台文通訊BONG報: 心適个紙牌仔魔術
作者：張日東

有一擺朋友用khe-子-枋 个紙牌仔表演一个真趣味个魔術，拄開始我捎無tsáng頭，感覺足好玄，毋知伊是按怎變--个，哪會 遮厲害！頭起先伊先共十張紙牌仔囥佇桌頂，排一列崁--著。這-陣伊對觀眾講：「恁 會-當 共牌仔對 恁 个倒手爿徙去正手爿，一擺欲徙幾張攏據在--恁，徙好了後，仝款照一列排好勢。」講煞，伊就越頭踅去後壁，看袂著觀眾到底徙幾張牌仔，等觀眾徙好了後，伊遮 踅--轉-來，佇十張牌仔內底，掀一張起來予逐家看，牌仔个點數，竟然就是拄-遮觀眾徙个張數，譬論講掀--開个牌仔是三點，án-ne觀眾就是徙三張。有人毋信siànn，要求閣徙幾擺仔，結果逐擺嘛是講甲 著-著-著，真正siànn 甲 會食糕仔。

人講「江湖一點訣，講破值無三个錢」。我這个朋友人介好，成 阿-sá-lih，直接就教--我，伊開破講：「先共十張牌仔照一到十點數个順序，對正手爿起，共排一列，崁--著。頭擺觀眾共牌仔徙好了後，掀倒手爿第一張來看，看點數是偌濟，就是觀眾徙tín動个張數。好酒沉甕底，精彩个齣頭佇後壁，暝角就是後táu 欲掀佗一張，著-愛 共前táu 个點數敆倒手爿算--來第幾張个位數共加--起-來，看是偌濟，就是咱 欲掀个 彼張。譬論講，頭擺觀眾徙三張，咱 對倒手爿第一張共掀--起-來，三加一就是四，án-ne第二táu 著-愛去掀倒手爿算--來第四張，這張个點數就是第二táu徙tín動个張數。」

我照朋友教--我个方法去試看māi，逐táu 都準準準。這个心適个魔術，上厲害个所在是毋管後一táu觀眾徙幾張，咱 佇頂一táu就通推算--著--啊，有享受著彼種未卜先知个快樂。啊若欲講著這个把戲个原理，我看，著留予讀者沓沓仔去研究，增加一寡生活个趣味。
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：張日東



有一擺朋友用khe-子-枋 个紙牌仔表演一个真趣味个魔術，拄開始我捎無tsáng頭，感覺足好玄，毋知伊是按怎變--个，哪會 遮厲害！頭起先伊先共十張紙牌仔囥佇桌頂，排一列崁--著。這-陣伊對觀眾講：「恁 會-當 共牌仔對 恁 个倒手爿徙去正手爿，一擺欲徙幾張攏據在--恁，徙好了後，仝款照一列排好勢。」講煞，伊就越頭踅去後壁，看袂著觀眾到底徙幾張牌仔，等觀眾徙好了後，伊遮 踅--轉-來，佇十張牌仔內底，掀一張起來予逐家看，牌仔个點數，竟然就是拄-遮觀眾徙个張數，譬論講掀--開个牌仔是三點，án-ne觀眾就是徙三張。有人毋信siànn，要求閣徙幾擺仔，結果逐擺嘛是講甲 著-著-著，真正siànn 甲 會食糕仔。



人講「江湖一點訣，講破值無三个錢」。我這个朋友人介好，成 阿-sá-lih，直接就教--我，伊開破講：「先共十張牌仔照一到十點數个順序，對正手爿起，共排一列，崁--著。頭擺觀眾共牌仔徙好了後，掀倒手爿第一張來看，看點數是偌濟，就是觀眾徙tín動个張數。好酒沉甕底，精彩个齣頭佇後壁，暝角就是後táu 欲掀佗一張，著-愛 共前táu 个點數敆倒手爿算--來第幾張个位數共加--起-來，看是偌濟，就是咱 欲掀个 彼張。譬論講，頭擺觀眾徙三張，咱 對倒手爿第一張共掀--起-來，三加一就是四，án-ne第二táu 著-愛去掀倒手爿算--來第四張，這張个點數就是第二táu徙tín動个張數。」



我照朋友教--我个方法去試看māi，逐táu 都準準準。這个心適个魔術，上厲害个所在是毋管後一táu觀眾徙幾張，咱 佇頂一táu就通推算--著--啊，有享受著彼種未卜先知个快樂。啊若欲講著這个把戲个原理，我看，著留予讀者沓沓仔去研究，增加一寡生活个趣味。


逐家來phò-tāu專欄，本文使用教育部推薦漢字敆臺灣閩南語羅馬字拼音方案。
台文通訊BONG報301期，2019年4月出刊。



歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會





李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
