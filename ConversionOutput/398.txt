台文通訊BONG報: 自然、典雅、在地化——速記甲囡仔「聽」  《你無聽--過个格林童話》
《你無聽--過个格林童話》是2021年6--月出版个台譯童話集，由成功大學台文系陳麗君教授主編个「世界文學台讀少年雙語系列」个頭一本。我因為無閒，無佇看著宣傳个時就隨去注文。哪知近藤明理女士（王育德先生个查某囝）請前衛直接寄冊來，伊佇 LINE 共我講，知影麗君老師做這个計畫个時，就感覺這根本就是為著阮潤--ā 甲澤--仔做个冊啊！明理女士án-ne 共阮疼惜，實在真榮幸！毋-閣，我毋是為著án-ne，遮 欲特別推薦這本冊。實在是這本冊確實「不思議」1！這本冊譯了有夠好，予我甘願空-khuè放--leh，佇 遮 加講真濟句，欲來hām逐家分享阮佇厝甲囡仔「聽」這本冊个一寡神奇个「經驗」甲感想。

阮厝--裡五歲个潤--ā 甲三歲个澤--仔，通講自細漢聽我講故事大漢--个（是猶未偌大漢--啦）。𪜶真愛聽故事（有朋友共我講，囡仔嬰聽無--啦，較大漢--leh 遮講就好。毋是án-ne，愈聽遮／就會愈捌，對囡仔嬰个時，就會-當 共講故事őo！），對世界个求知慾甲想像會-當講毋 捌有停睏。閣因為是予母語飼大漢个囡仔（潤--ā是入去io-子-ián小班遮開始學華語，澤--仔是滿月了後予乳母娶，真慣勢兩个空間無仝語言），𪜶對兩款語言个感通力攏 成好（所以，拜託逐家佇厝--裡著 甲囡仔講母語--啦！），閣 會-當真注神佇「聽故事」這層代誌。

講「不思議」是án-ne。我昨暗（7月初2）想講食暗了，用這本有聲冊來予囡仔度時間（確實無料想著這本冊譯了遮好！），我也通好罔歇。就提手機仔共冊內頭一篇故事〈紅帽仔〉（𪜶 捌聽我講過這个故事，是講，我講--个 攏 足簡省）个 QR code 搝--一-下，網址傳去到電腦，用較大个螢幕放予 𪜶「聽」，上無lá-pah 个聲較清。掠準干-焦一个畫面直透故事講到煞，煞是佇幾个重要个所在，無仝个圖畫配合故事內容接紲出現。著，冊內个插畫是明理女士个查某囝近藤綾小姐个作品！準講毋是動畫，囡仔嘛是足注神leh聽、leh看，聽著阿媽予野狼仔拆食落腹个時，真正目睭仁kiōng-欲 lìn--出-來！𪜶 遐-nī注神，理解力閣 遮好，我家己嘛驚--著（講是án-ne講，一寡詞抑段落个內容無齊聽有，uân-那 著大人鬥說明）。11分鐘个〈紅帽仔〉聽了--啊，𪜶 猶 毋願欲煞（拜託恁緊去洗身軀睏--啦……），就閣揀一篇我嘛 捌 共 𪜶講--過个「殕姑娘」，這篇佇 這本冊--裡是譯做〈塗炭仔〉2，確實譯了足好！閣-較不思議--个是，這个聲音檔25分鐘久，囡仔若無踅神嘛 撋塗跤--啊，結果無！

仝款！𪜶看著一張一張足 媠 个畫接紲出--來（逐張會停睏--一-時-仔），就綴畫个改換去調整家己赴著故事精采甲高潮个跤步！25分鐘一時仔就聽完--啊，無踅神嘛無撋塗跤，閣問題紲 leh 硞-硞問。彼个墓內底是媽媽……？是按怎人死愛埋--起-來？彼枝刀仔……？
喔，補充--一-下，隔轉日透早，𪜶早頓食煞，就家己要求欲 閣聽其他个故事，一睏頭就共賰个三个故事〈田蛤仔王子〉、〈番薯敆月桃〉、〈阿妹仔〉攏聽了--啊！大漢--个 猶 毋 捌字，家己閣 共冊提出來那掀插畫那聽。

確實是成神奇个代誌！這 予 咱對囡仔个理解能力甲母語个學習程度會-當 閣-較有信心。抑我認為其中一个重要个原因是，這本冊个台語翻譯了確實好，有夠好！我家己讀--過个台語翻譯作品uân-那 袂少（對火箭阿伯吳宗信教授參與个 90年代「5%台譯計劃」个幾本、張春凰老師較早前做个台譯作品，到最近出个幾本……）。我認為，這是上好个一phō台譯作品集！

抑 這本上好个台譯作品集，是二、三十冬來台語文學運動甲台譯實踐所粒積个成果！因為，譯者研究台語、台語文學，讀過濟濟台文作品，閣伊家己嘛長期投入台文創作，抑甚至德文、英文程度攏真好，客語个講、聽、讀、寫攏真上手个邱偉欣。是早就提著德國生物學个博士學位，轉來台灣教冊一段時間，毋-若無張身勢，閣為著奉獻台文，重新成做學生，現此時佇成大台文系讀博士班个邱偉欣。

Hām囡仔做伙共冊內面五篇故事攏聽--過，一个真強烈个心得是，囡仔聽會入／落--去，是因為譯本毋-若有夠「口語」、有夠「自然」，閣伊个譯文足「典雅」，有夠雅氣！伊無為著欲顧著華語群眾來取彼款折衷个譯法，是用上lè-táu 个台語表現--出-來。Án-ne，袂 予人認為「原來台語遮-nī簡單」（雖然這是為著共人鼓勵个講法），確實逐个獨立个語言生成有伊个主體所在甲深度啊！閣一項，伊个譯法足「在地化」，這 遮是懸深个 暝角！

這-媽規厝間空lo-挲無半个人啊，塗炭仔無放棄，伊走去𪜶老母墓前彼 欉榛仔樹跤 喝：「樹仔樹仔搖tín動，金衫銀鞋鬥-衫-仝，共阮tsang 予媠噹噹！（〈塗炭仔〉，頁52；編按：遮照原文刊出，無調整用字）

著，自然、典雅、在地化。這是這 phō譯本上大嘛是上強个特色，超過滿點！這幾冬出版袂少台語詩集、台文繪本，咱 通讀著較濟短篇个台文詩句、台語繪本个文字，抑若這本《你無聽--過个格林童話》，袂輸是共真濟短篇个「 自然、典雅、在地化 」个詩句甲繪本文字，做一睏攏 tu 予--你，予你一睏頭會-當有上充實个學習！

這是一本對聽有台語个三歲囡仔甲五歲囡仔有神奇效果个譯本！抑檢采你會講，恁兜个囡仔袂-hiáu講台語，就袂有這款神奇个效果啊！我想欲 共逐家講，彼个神奇个效果，著先予伊作用佇你个身--上，少年爸母，恁 个身--上，紲--來遮有法度予伊發揮佇囡仔个身軀。啊無，恁就做伙學，做伙重學；咱逐家鬥陣重學！想欲練聽力就放來聽，想欲學台文就提冊做伙綴 leh讀。冊內面个用字是教育部个漢字甲羅馬字lām寫，而且是「台德雙語對照」，有影足前衛！這 通講是為著你甲我，為著咱 个囝兒序細所做个一本冊啊！

喔，袂記得閣講一項，朗讀个聲音是足標準、足活氣个囡仔聲。囡仔聽--起-來真親近，若大人共聽，會 予 彼个古錐聲牽甲 毋甘共禁掉。規本冊逐塊故事攏讀予 咱聽őo！

借這个機會，用上真誠个心意共策畫這个「世界文學台讀少年雙語系列」个麗君老師、譯者偉欣，閣有畫圖个綾さんsueh謝、致敬。感謝！

閣，麗君老師有講，這套冊原計畫欲出36本，頭一期12本，會-當出偌儕本，著靠咱 遮-个有意識个台灣人逐家鬥 相-伨。按算後一本佇 8--月出版，是逐家攏 介熟sāi 个美國文學作品。到時遮勞煩逐家大大力共支持őo！

「不思議」：put-軀-gī，日語借詞；不可思議。《台日大辭典》有收這个詞（http://minhakka.奶.sinica.edu.tw/taijittian/index.php）。感謝允言老師提醒，1915年个《台灣教會公報》也有刊這篇小說个簡譯版，譯題就號做「Thô͘-thòaⁿ-仔（塗炭仔）」。

《你無聽--過个格林童話》台德雙語．附台語朗讀作者：Brüder Grimm譯者：邱偉欣編者：陳麗君繪者：近藤 綾（木戶愛樂）定價：NT$ 380ISBN：9789578019478本冊收錄德國民間文學五篇，包括「Rotkäppchen」（紅帽仔）、「Hänsel und Gretel」（番薯甲月桃）、「Aschenputtel」（塗炭仔）、「Der Froschkönig oder der eiserne Heinrich」（田蛤仔王子）敆「Rapunzel」（阿妹仔），成做系列第一本冊《你無聽--過个格林童話》，拍開讀者个眼界，做伙感受hām 往過無仝个氣氛敆內容。http://www.avanguard.com.tw/m/home.php
#讀冊開講 專欄，本文使用教育部推薦漢字敆臺灣閩南語羅馬字拼音方案。
台文通訊BONG報329期，2021年8月出刊。


歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：呂美親（作者是台灣師範大學台灣語文學系助理教授，原文佇作者個人面冊：https://www.facebook.com/libichhin/posts/10208584422485177，作者改譯做台文佇雜誌刊出。）《你無聽--過个格林童話》是2021年6--月出版个台譯童話集，由成功大學台文系陳麗君教授主編个「世界文學台讀少年雙語系列」个頭一本。我因為無閒，無佇看著宣傳个時就隨去注文。哪知近藤明理女士（王育德先生个查某囝）請前衛直接寄冊來，伊佇 LINE 共我講，知影麗君老師做這个計畫个時，就感覺這根本就是為著阮潤--ā 甲澤--仔做个冊啊！明理女士án-ne 共阮疼惜，實在真榮幸！毋-閣，我毋是為著án-ne，遮 欲特別推薦這本冊。實在是這本冊確實「不思議」1！這本冊譯了有夠好，予我甘願空-khuè放--leh，佇 遮 加講真濟句，欲來hām逐家分享阮佇厝甲囡仔「聽」這本冊个一寡神奇个「經驗」甲感想。阮厝--裡五歲个潤--ā 甲三歲个澤--仔，通講自細漢聽我講故事大漢--个（是猶未偌大漢--啦）。𪜶真愛聽故事（有朋友共我講，囡仔嬰聽無--啦，較大漢--leh 遮講就好。毋是án-ne，愈聽遮／就會愈捌，對囡仔嬰个時，就會-當 共講故事őo！），對世界个求知慾甲想像會-當講毋 捌有停睏。閣因為是予母語飼大漢个囡仔（潤--ā是入去io-子-ián小班遮開始學華語，澤--仔是滿月了後予乳母娶，真慣勢兩个空間無仝語言），𪜶對兩款語言个感通力攏 成好（所以，拜託逐家佇厝--裡著 甲囡仔講母語--啦！），閣 會-當真注神佇「聽故事」這層代誌。講「不思議」是án-ne。我昨暗（7月初2）想講食暗了，用這本有聲冊來予囡仔度時間（確實無料想著這本冊譯了遮好！），我也通好罔歇。就提手機仔共冊內頭一篇故事〈紅帽仔〉（𪜶 捌聽我講過這个故事，是講，我講--个 攏 足簡省）个 QR code 搝--一-下，網址傳去到電腦，用較大个螢幕放予 𪜶「聽」，上無lá-pah 个聲較清。掠準干-焦一个畫面直透故事講到煞，煞是佇幾个重要个所在，無仝个圖畫配合故事內容接紲出現。著，冊內个插畫是明理女士个查某囝近藤綾小姐个作品！準講毋是動畫，囡仔嘛是足注神leh聽、leh看，聽著阿媽予野狼仔拆食落腹个時，真正目睭仁kiōng-欲 lìn--出-來！𪜶 遐-nī注神，理解力閣 遮好，我家己嘛驚--著（講是án-ne講，一寡詞抑段落个內容無齊聽有，uân-那 著大人鬥說明）。11分鐘个〈紅帽仔〉聽了--啊，𪜶 猶 毋願欲煞（拜託恁緊去洗身軀睏--啦……），就閣揀一篇我嘛 捌 共 𪜶講--過个「殕姑娘」，這篇佇 這本冊--裡是譯做〈塗炭仔〉2，確實譯了足好！閣-較不思議--个是，這个聲音檔25分鐘久，囡仔若無踅神嘛 撋塗跤--啊，結果無！仝款！𪜶看著一張一張足 媠 个畫接紲出--來（逐張會停睏--一-時-仔），就綴畫个改換去調整家己赴著故事精采甲高潮个跤步！25分鐘一時仔就聽完--啊，無踅神嘛無撋塗跤，閣問題紲 leh 硞-硞問。彼个墓內底是媽媽……？是按怎人死愛埋--起-來？彼枝刀仔……？喔，補充--一-下，隔轉日透早，𪜶早頓食煞，就家己要求欲 閣聽其他个故事，一睏頭就共賰个三个故事〈田蛤仔王子〉、〈番薯敆月桃〉、〈阿妹仔〉攏聽了--啊！大漢--个 猶 毋 捌字，家己閣 共冊提出來那掀插畫那聽。確實是成神奇个代誌！這 予 咱對囡仔个理解能力甲母語个學習程度會-當 閣-較有信心。抑我認為其中一个重要个原因是，這本冊个台語翻譯了確實好，有夠好！我家己讀--過个台語翻譯作品uân-那 袂少（對火箭阿伯吳宗信教授參與个 90年代「5%台譯計劃」个幾本、張春凰老師較早前做个台譯作品，到最近出个幾本……）。我認為，這是上好个一phō台譯作品集！抑 這本上好个台譯作品集，是二、三十冬來台語文學運動甲台譯實踐所粒積个成果！因為，譯者研究台語、台語文學，讀過濟濟台文作品，閣伊家己嘛長期投入台文創作，抑甚至德文、英文程度攏真好，客語个講、聽、讀、寫攏真上手个邱偉欣。是早就提著德國生物學个博士學位，轉來台灣教冊一段時間，毋-若無張身勢，閣為著奉獻台文，重新成做學生，現此時佇成大台文系讀博士班个邱偉欣。Hām囡仔做伙共冊內面五篇故事攏聽--過，一个真強烈个心得是，囡仔聽會入／落--去，是因為譯本毋-若有夠「口語」、有夠「自然」，閣伊个譯文足「典雅」，有夠雅氣！伊無為著欲顧著華語群眾來取彼款折衷个譯法，是用上lè-táu 个台語表現--出-來。Án-ne，袂 予人認為「原來台語遮-nī簡單」（雖然這是為著共人鼓勵个講法），確實逐个獨立个語言生成有伊个主體所在甲深度啊！閣一項，伊个譯法足「在地化」，這 遮是懸深个 暝角！這-媽規厝間空lo-挲無半个人啊，塗炭仔無放棄，伊走去𪜶老母墓前彼 欉榛仔樹跤 喝：「樹仔樹仔搖tín動，金衫銀鞋鬥-衫-仝，共阮tsang 予媠噹噹！（〈塗炭仔〉，頁52；編按：遮照原文刊出，無調整用字）著，自然、典雅、在地化。這是這 phō譯本上大嘛是上強个特色，超過滿點！這幾冬出版袂少台語詩集、台文繪本，咱 通讀著較濟短篇个台文詩句、台語繪本个文字，抑若這本《你無聽--過个格林童話》，袂輸是共真濟短篇个「 自然、典雅、在地化 」个詩句甲繪本文字，做一睏攏 tu 予--你，予你一睏頭會-當有上充實个學習！這是一本對聽有台語个三歲囡仔甲五歲囡仔有神奇效果个譯本！抑檢采你會講，恁兜个囡仔袂-hiáu講台語，就袂有這款神奇个效果啊！我想欲 共逐家講，彼个神奇个效果，著先予伊作用佇你个身--上，少年爸母，恁 个身--上，紲--來遮有法度予伊發揮佇囡仔个身軀。啊無，恁就做伙學，做伙重學；咱逐家鬥陣重學！想欲練聽力就放來聽，想欲學台文就提冊做伙綴 leh讀。冊內面个用字是教育部个漢字甲羅馬字lām寫，而且是「台德雙語對照」，有影足前衛！這 通講是為著你甲我，為著咱 个囝兒序細所做个一本冊啊！喔，袂記得閣講一項，朗讀个聲音是足標準、足活氣个囡仔聲。囡仔聽--起-來真親近，若大人共聽，會 予 彼个古錐聲牽甲 毋甘共禁掉。規本冊逐塊故事攏讀予 咱聽őo！借這个機會，用上真誠个心意共策畫這个「世界文學台讀少年雙語系列」个麗君老師、譯者偉欣，閣有畫圖个綾さんsueh謝、致敬。感謝！閣，麗君老師有講，這套冊原計畫欲出36本，頭一期12本，會-當出偌儕本，著靠咱 遮-个有意識个台灣人逐家鬥 相-伨。按算後一本佇 8--月出版，是逐家攏 介熟sāi 个美國文學作品。到時遮勞煩逐家大大力共支持őo！「不思議」：put-軀-gī，日語借詞；不可思議。《台日大辭典》有收這个詞（http://minhakka.奶.sinica.edu.tw/taijittian/index.php）。感謝允言老師提醒，1915年个《台灣教會公報》也有刊這篇小說个簡譯版，譯題就號做「Thô͘-thòaⁿ-仔（塗炭仔）」。-----------------------------------冊个紹介《你無聽--過个格林童話》台德雙語．附台語朗讀作者：Brüder Grimm譯者：邱偉欣編者：陳麗君繪者：近藤 綾（木戶愛樂）定價：NT$ 380ISBN：9789578019478本冊收錄德國民間文學五篇，包括「Rotkäppchen」（紅帽仔）、「Hänsel und Gretel」（番薯甲月桃）、「Aschenputtel」（塗炭仔）、「Der Froschkönig oder der eiserne Heinrich」（田蛤仔王子）敆「Rapunzel」（阿妹仔），成做系列第一本冊《你無聽--過个格林童話》，拍開讀者个眼界，做伙感受hām 往過無仝个氣氛敆內容。http://www.avanguard.com.tw/m/home.php#讀冊開講 專欄，本文使用教育部推薦漢字敆臺灣閩南語羅馬字拼音方案。台文通訊BONG報329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#讀冊開講 專欄，本文使用教育部推薦漢字敆臺灣閩南語羅馬字拼音方案。
台文通訊BONG報329期，2021年8月出刊。

