台文通訊BONG報: 黃葉猫（『台灣麝香貓』）
新曆8--月是舊曆个 7--月，有成濟節日佇 這個月。除了中元普渡以外，毋知逐家厝內敢有拄仔好滿16歲个囡仔？舊曆7月初7，是囡仔个保護神──七娘媽个生日；若是有囡仔平安大漢到16歲，這工就愛「做十六歲」，感恩七娘媽有保庇囡仔。這工毋-若是七娘媽个生日，嘛是伊敆伊个愛人相會个日子。另外一个民間傳說，是講七娘媽就是織女，是天帝个第七个查某囝，因為愛著凡間男子，就予 𪜶阿爸處分，一年只有這工會-當見面。

所以七娘媽生這工，時常攏 會落雨，是因為織女看著翁婿牛郎，成濟思念敆 毋甘，就án-ne 吼出聲--來，目屎那像雨。這傳說，嘛是有硩批評講，序大人若是為著囝兒孫仔操煩傷濟，嘛 毋是一項好代誌；「兒孫自有兒孫福」，予少年人家己有自由意愛个空間，序大人莫插手、尊重祝福就好。

講遮濟，是敆 咱台灣个啥mih動物有關係--leh？可能有人會臆是「客鳥」，因為牛郎織女會-當相會，就是因為客鳥做橋，予 𪜶兩个會-當行過天河。但是這个專欄，是專門欲介紹台灣特殊个動物，敆分享一寡生物个智識，所以按做十六歲个成年禮講起，這個月欲講--个是「黃葉猫」（n̂g-hio̍h-bâ）。

先愛注意──「貓」（niau）毋是「猫」（bâ），雖然漢字佇-硩華語內底是通用--个，但是按潘科元老師个講法，就是「台語太豐富--leh，只好將本來仝一字个無仝寫法，提來分用」。6月份个時陣，佇 這个專欄有講著「棕蓑猫」；台灣有一寡動物攏號做「猫」：果子猫、臭羶猫、竹筒猫、黃葉猫...。以前台灣个先輩看著𪜶 攏 siāng形，用現在个生物分類智識來看，就是較細隻个肉食動物，除了咱人較熟sāi 个貓仔敆狗仔以外，其他會掠細隻動物，像鳥鼠彼款个動物--个，差不多就是「猫」。像講棕簑猫是「獴科」，果子猫敆黃葉猫是「靈貓科」，羌仔虎敆臭羶猫是「貂科」，遮--个 攏是「食肉目」下跤个分類。頂個月介紹个熊仔，嘛是「食肉目」下跤个動物，但是佇-硩分類內底，伊敆狗仔較近。簡單來講，貓仔類个親成主要是食肉，喙齒數量較尖敆 較濟；狗仔是食臊以外，嘛 會-當食菜。

台語講著「黃葉猫」，其實無法度確定是『黃鼠狼』抑是『麝香貓』。這兩種動物，看--起-來攏是黃色為主，但是會-當 閣問一句：這个「黃葉猫」敢是「竹筒猫」？若是，這就是狗仔个親成，鼬科貂屬，人講『黃鼠狼』个『華南鼬鼠』；若是這个「黃葉猫」嘛 會-當叫做是「拭-仔」，這就是貓仔个親成 ——『麝香貓』--啊！

為啥物『麝香貓』會有「拭-仔」這種叫法--leh？有幾種可能性：講這「黃葉猫」个身軀，除了塗黃个毛以外，閣有暗塗色、烏色个斑紋，佇-硩 𪜶 跤-遮-抨是一條一條--个，若是來到尾溜就是一節一節--个，華語有人是叫 𪜶『九節貓』。若是講「拭-仔」个發音親像「七仔」，有可能是講著𪜶 這身軀特色。另外一種講法，就是『麝香貓』𪜶 身軀會發出特殊个芳味，予以前个台灣先輩認為──ká-那查某囡仔噴芳水，所以對𪜶 較親切个叫法，就是「拭-仔」。

潘科元老師是推論講：女朋友有這个「拭-仔」，就是按「黃葉猫」來--个！「俚語有用bâ-仔稱呼無正經个女性，寫做媌仔。」「也有「反比喻」个可能性，就是本來是用動物「猫」來比喻人，佇 遮是顛倒反，用對人个俚語稱呼來叫動物。」

以上幾種講法攏有通，毋知逐家認為佗一个較趣味--leh？無論按怎，「拭-仔」佇-硩 咱台灣个保育分類內底，是二級个保育類動物。因為「黃葉猫／拭-仔」个皮毛真khiū軟，是毛筆个原料，加上𪜶身軀有生產芳味个腺體，就有人會做歹生理，掠𪜶來提煉腺體，騙無知个人講這就是「麝香」，趁這烏心錢。這 攏是「黃葉猫／拭-仔」佇台灣生活愛面對个威脅。

另外就是𪜶需要來食鳥鼠、蛇、雞鴨來顧腹肚，但是咱人有時會用藥仔來thāu鳥鼠，𪜶 嘛 會受著影響。這 攏是有方法來解決--个；以前有佇 這个專欄介紹過「鷹仔紅豆」、「石虎雞卵」，有興趣个人會-當去揣來看。「黃葉猫／ 拭-仔」本底生活佇竹林、草原、河口，敆 咱人類活動个空間有成濟重疊；𪜶主要是暗時活動，現此時若是想欲看著𪜶，愛到千外公尺个山區國家公園遮有機會，陽明山、雪霸、太魯閣、玉山……等等幾个國家公園，攏有觀察紀錄。

8--月个專欄主題是「黃葉猫」，主要是按頭前開始个節日，講著「成年禮」敆「自由戀愛」个主題，牽來介紹講「黃葉猫」有兩種，叫做「拭-仔」--个 遮是咱 欲介紹个主角。但是無論是交往个對象，抑是這種台灣特有亞種个貓仔類動物，攏 愛好好仔來熟sāi 敆保護遮 著啊！



（作者是台灣綠黨中央執行委員）




#台灣動物記事 專欄，本文使用教育部推薦漢字敆臺灣閩南語羅馬字拼音方案。

台文通訊BONG報305期，2019年8月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#台灣動物記事 專欄，本文使用教育部推薦漢字敆臺灣閩南語羅馬字拼音方案。
台文通訊BONG報305期，2019年8月出刊。




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

作者：易俊宏



（圖片來源:保育類野生動物收容中心  沙林生命教育館  08-7740414  912屏東縣內埔鄉學府路1號http://ptrc.npust.edu.tw/default1.asp）







新曆8--月是舊曆个 7--月，有成濟節日佇 這個月。除了中元普渡以外，毋知逐家厝內敢有拄仔好滿16歲个囡仔？舊曆7月初7，是囡仔个保護神──七娘媽个生日；若是有囡仔平安大漢到16歲，這工就愛「做十六歲」，感恩七娘媽有保庇囡仔。這工毋-若是七娘媽个生日，嘛是伊敆伊个愛人相會个日子。另外一个民間傳說，是講七娘媽就是織女，是天帝个第七个查某囝，因為愛著凡間男子，就予 𪜶阿爸處分，一年只有這工會-當見面。



所以七娘媽生這工，時常攏 會落雨，是因為織女看著翁婿牛郎，成濟思念敆 毋甘，就án-ne 吼出聲--來，目屎那像雨。這傳說，嘛是有硩批評講，序大人若是為著囝兒孫仔操煩傷濟，嘛 毋是一項好代誌；「兒孫自有兒孫福」，予少年人家己有自由意愛个空間，序大人莫插手、尊重祝福就好。



講遮濟，是敆 咱台灣个啥mih動物有關係--leh？可能有人會臆是「客鳥」，因為牛郎織女會-當相會，就是因為客鳥做橋，予 𪜶兩个會-當行過天河。但是這个專欄，是專門欲介紹台灣特殊个動物，敆分享一寡生物个智識，所以按做十六歲个成年禮講起，這個月欲講--个是「黃葉猫」（n̂g-hio̍h-bâ）。



先愛注意──「貓」（niau）毋是「猫」（bâ），雖然漢字佇-硩華語內底是通用--个，但是按潘科元老師个講法，就是「台語太豐富--leh，只好將本來仝一字个無仝寫法，提來分用」。6月份个時陣，佇 這个專欄有講著「棕蓑猫」；台灣有一寡動物攏號做「猫」：果子猫、臭羶猫、竹筒猫、黃葉猫...。以前台灣个先輩看著𪜶 攏 siāng形，用現在个生物分類智識來看，就是較細隻个肉食動物，除了咱人較熟sāi 个貓仔敆狗仔以外，其他會掠細隻動物，像鳥鼠彼款个動物--个，差不多就是「猫」。像講棕簑猫是「獴科」，果子猫敆黃葉猫是「靈貓科」，羌仔虎敆臭羶猫是「貂科」，遮--个 攏是「食肉目」下跤个分類。頂個月介紹个熊仔，嘛是「食肉目」下跤个動物，但是佇-硩分類內底，伊敆狗仔較近。簡單來講，貓仔類个親成主要是食肉，喙齒數量較尖敆 較濟；狗仔是食臊以外，嘛 會-當食菜。



台語講著「黃葉猫」，其實無法度確定是『黃鼠狼』抑是『麝香貓』。這兩種動物，看--起-來攏是黃色為主，但是會-當 閣問一句：這个「黃葉猫」敢是「竹筒猫」？若是，這就是狗仔个親成，鼬科貂屬，人講『黃鼠狼』个『華南鼬鼠』；若是這个「黃葉猫」嘛 會-當叫做是「拭-仔」，這就是貓仔个親成 ——『麝香貓』--啊！



為啥物『麝香貓』會有「拭-仔」這種叫法--leh？有幾種可能性：講這「黃葉猫」个身軀，除了塗黃个毛以外，閣有暗塗色、烏色个斑紋，佇-硩 𪜶 跤-遮-抨是一條一條--个，若是來到尾溜就是一節一節--个，華語有人是叫 𪜶『九節貓』。若是講「拭-仔」个發音親像「七仔」，有可能是講著𪜶 這身軀特色。另外一種講法，就是『麝香貓』𪜶 身軀會發出特殊个芳味，予以前个台灣先輩認為──ká-那查某囡仔噴芳水，所以對𪜶 較親切个叫法，就是「拭-仔」。



潘科元老師是推論講：女朋友有這个「拭-仔」，就是按「黃葉猫」來--个！「俚語有用bâ-仔稱呼無正經个女性，寫做媌仔。」「也有「反比喻」个可能性，就是本來是用動物「猫」來比喻人，佇 遮是顛倒反，用對人个俚語稱呼來叫動物。」



以上幾種講法攏有通，毋知逐家認為佗一个較趣味--leh？無論按怎，「拭-仔」佇-硩 咱台灣个保育分類內底，是二級个保育類動物。因為「黃葉猫／拭-仔」个皮毛真khiū軟，是毛筆个原料，加上𪜶身軀有生產芳味个腺體，就有人會做歹生理，掠𪜶來提煉腺體，騙無知个人講這就是「麝香」，趁這烏心錢。這 攏是「黃葉猫／拭-仔」佇台灣生活愛面對个威脅。



另外就是𪜶需要來食鳥鼠、蛇、雞鴨來顧腹肚，但是咱人有時會用藥仔來thāu鳥鼠，𪜶 嘛 會受著影響。這 攏是有方法來解決--个；以前有佇 這个專欄介紹過「鷹仔紅豆」、「石虎雞卵」，有興趣个人會-當去揣來看。「黃葉猫／ 拭-仔」本底生活佇竹林、草原、河口，敆 咱人類活動个空間有成濟重疊；𪜶主要是暗時活動，現此時若是想欲看著𪜶，愛到千外公尺个山區國家公園遮有機會，陽明山、雪霸、太魯閣、玉山……等等幾个國家公園，攏有觀察紀錄。



8--月个專欄主題是「黃葉猫」，主要是按頭前開始个節日，講著「成年禮」敆「自由戀愛」个主題，牽來介紹講「黃葉猫」有兩種，叫做「拭-仔」--个 遮是咱 欲介紹个主角。但是無論是交往个對象，抑是這種台灣特有亞種个貓仔類動物，攏 愛好好仔來熟sāi 敆保護遮 著啊！



（作者是台灣綠黨中央執行委員）




#台灣動物記事 專欄，本文使用教育部推薦漢字敆臺灣閩南語羅馬字拼音方案。

台文通訊BONG報305期，2019年8月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
