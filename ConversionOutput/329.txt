台文通訊BONG報: 黃金夜婆
蠻野講堂 https://reurl.cc/0oAEKo
#棲地復育台語講座專欄，本文使用教育部推薦漢字敆臺灣閩南語羅馬字拼音方案。台文通訊BONG報318期，2020年9月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
主講／張桓嘉記錄／陳心婷編按：本文是2020/7/16棲地復育台語講座「黃金密婆」講座摘要記錄，講者是雲林黃金蝙蝠生態館个張恒嘉。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃有關生態環境議題个台語講座，歡迎逐家佇逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。話頭密婆，閣號做夜婆。講著夜婆，逐家頭殼內想--著--个，應該攏是殕色个夜婆，毋-閣逐家敢知影，夜婆其實嘛有黃金色--个？這 改「台灣棲地復育講座」邀請著黃金夜婆生態館个館長張桓嘉，來敆 咱分享黃金夜婆敆現此時密婆保育个議題。敆黃金夜婆个緣份張桓嘉是讀教育--个，伊大學畢業了後，就轉去伊个故鄉——雲林北港——揣學校欲去教課。拄仔好有一擺佇學校內底世-kè 踅 个 時陣，攑頭看著有黃金色个密婆覕 佇樹仔頂，遠遠看，親像枇杷个果子，足 súi--个。伊去問庄仔內个人，攏無人知影這號做啥mih名。是伊去圖書館揣規工，遮揣著一个看--起-來較成个夜婆——「渡瀨氏鼠耳蝠」。伊彼-冬-陣掠準黃金夜婆是渡瀨氏鼠耳蝠个亞種（其實是無仝種），雖然毋是上正確个資訊，毋-閣 敆黃金夜婆个緣份就án-ne牽--起-來--啊。紹介黃金夜婆黃金夜婆，學名號做「金黃鼠耳蝠」（Myotis formosus flavus）。較早，咱認為伊敆「渡瀨氏鼠耳蝠」是仝一種，毋-閣 這-媽 佇學界已經共分開--啊。佇全世界个文獻內底，黃金夜婆上早个記載是佇 1835年，這款夜婆佇 Afghanistan（『阿富汗』）、Pakistan（『巴基斯坦』）、西藏、印度、Nepal（『尼泊爾』）、越南、中國hām台灣攏揣有，毋-閣 𪜶 佇台灣hông發現个數量敆地點上濟。黃金夜婆主要食金龜、蠓仔、ia̍h-仔一類个蟲仔，𪜶有徙岫性，一年四季攏蹛佇無仝款个所在。清明了後會開始對山頂飛到山跤，欲媽祖生个時陣，就會愈來愈大岫（所以嘛 予人號做「媽祖蝠」）。夜婆囝會 佇 5月底、徛算講黃酸雨欲來進前，大量出世，án-ne夜婆囝就有足大量个蟲仔會-sái食。拄仔出世个夜婆囝會藏佇 𪜶媽媽个翼仔內底，所以咱 猶-閣看無。等夜婆囝換喙齒、開始生毛了，ùi第三禮拜開始看會著，而且閣 會開始爬、直線飛。第六禮拜就會大甲 𪜶媽媽个九成遐大。秋天个時陣，𪜶就會拚命食物件，予家己食甲 足飽--个，體重雄雄擤-懸，對原本个 12-13公克大甲 欲 20公克。寒--人𪜶就會飛轉去山頂睏冬，袂食袂 啉，愛到明年3--月遮-閣醒--過-來。黃金夜婆保育个問題其實佇 1960年代進前，黃金夜婆佇雲林水林是足 sù常个動物，聽講逐枝柱仔頂攏看會著，囡仔閣 會參夜婆做伙耍。閣因為𪜶倒吊个習性，當地人攏 共 𪜶號做「倒吊蓮」。毋-閣 這 20外年來，因為農藥汙染、光害、剉樹仔个原因，黃金夜婆个數量直直減少。雖然咱 這-媽有動物權利个概念，知影講袂-sái虐待動物、愛注重生態保育。毋-閣，因為對夜婆个一寡誤解，予逐家對𪜶有無好个印象，致使夜婆保育議題無受著足濟人个重視。夜婆袂烏白咬--人、袂 欶人血，親像黃金夜婆這款食蟲性个夜婆，閣 會食田--裡个害蟲，對農民有真大个幫贊。一般人感覺夜婆身軀頂有真濟病毒，彼是因為夜婆較好掠，較 捷 hông研究，遮 會發現遐濟病毒。若是其他个動物嘛有做遮-nī詳細个研究，仝款嘛有可能發現真濟个病毒。國際自然保護聯盟（IUCN）已經共黃金夜婆看做是「近危（Near Threatened, NT）」个 動物。台灣雖然共黃金夜婆列入《2017臺灣陸域哺乳類紅皮書名錄》个「國家易危」等級，毋-閣黃金夜婆猶無予國家看做是保育類个動物，所以法律个保障無夠在，予保護夜婆个相關空-khuè 加 較困難。上介美麗个「幸蝠」為著欲保護夜婆，講者張桓嘉佇 2007年開始舉辦「預約幸蝠」个保育活動，2009年閣成立「黃金蝙蝠生態館」。2012年，毋-若得著政府个環境教育設施場所認證，閣舉辦夜婆國際研討會。目前，夜婆保育猶有真濟困難，親像：毒物研究、睏冬棲地調查、排遺分析、棲地巡守……這 攏是目前閣需要咱拍拚去做个 空-khuè。黃金夜婆是咱台灣真特殊、嘛真珍貴个動物，張桓嘉希望會-當透過一改 閣一改 个介紹，予 閣-較濟人認捌夜婆，ǹg望逐家會-sái共同來保護台灣上介美麗个「幸蝠」。                                                      蠻野講堂 https://reurl.cc/0oAEKo#棲地復育台語講座專欄，本文使用教育部推薦漢字敆臺灣閩南語羅馬字拼音方案。台文通訊BONG報318期，2020年9月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
