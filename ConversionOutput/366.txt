台文通訊BONG報: 剾蠓仔薰
全球个氣候leh改變，這-媽 个寒天無像較早遐生冷，今 个寒天是「燒冬」，連蠓嘛 加真厚。較早是熱天遮有leh點蠓仔香、phū蠓仔水，這-媽時代進步--啊，毋管是寒天抑是熱天，攢一个食電个掠蠓仔燈，抑是彼款會-當趕蠓个電子晶片，用著嘛 成好勢，遮-个防蠓个步數，煞 予我想著囡仔時代，剾蠓仔薰个情景。

遮講个「蠓仔薰」是一種樹仔，嘛有人講「麻黃仔舅」，佇阮彼角勢較慣勢講「蠓仔薰」，主要是庄跤蠓較厚，用來薰蠓閣 成有效。這號蠓仔薰樹，華語號做『無葉檉柳』，伊个樹身形敆麻黃仔足仝--个，葉毋是規皮--个，是一絲一絲，sàm-sàm--仔，像tshíng仔毛án-ne。若閣斟酌共看每一絲，有一節一節幼霎-霎 个目ham，就像「接骨筒 」彼型--个。這號蠓仔薰樹，大甲半丈懸，就會開花，花蕊像米粒仔遐細粒，箍螺仔踅、發leh花篙頂懸，成做規攕--个，花色是粉粉--仔 个水紅色，熱天个日頭光tshiō--落-去，有夠hiánn目--个。

蠓仔薰這款柴樹仔，伊本身有一種香香（hiang-hiang）个香氣，蠓仔毋敢倚--過。阮細漢个時走去溪沙埔，揣較細欉个栽仔，遮規欉共 剾--起-來，提轉去稻埕，曝予半澹-焦就會-sái，因為若無小曝--一-下，傷 澹火點袂 著；若是曝甲 傷 焦，蠓仔薰本身有含油質，火一下點，hōng就隨過。蠓仔薰點著 个氣味，清芳仔清芳，是成自然个青草味，到今 40外年--啊，這个味猶箍踅 佇我个腦海內。

講著蠓仔薰，閣有兩項敆鬼神有牽連个代誌通提來講。印象中个觀世音菩薩，坐佇紫竹林跤个蓮台頂，手--裡攑一支柳枝hiù淨水，這枝柳枝號做「雨師」，嘛有人講「觀音柳」，就是蠓仔薰个幼ue--啦！另外一个，來講阮彼个iap-thiap 个庄跤，tiānn-tiānn有人去予魔神仔牽去糋牛屎，煞尾，予人發現著伊一个人戇神戇神跍 佇蠓仔薰樹跤，人共問講按怎會 跍 佇 遮？伊應講：「Hām朋友leh開講，伊辦甲 足 青-tshau請--我。」

蠓仔薰到底有啥法力--leh？我看上大个法力就是薰蠓--啦！
郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會

李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：張日東全球个氣候leh改變，這-媽 个寒天無像較早遐生冷，今 个寒天是「燒冬」，連蠓嘛 加真厚。較早是熱天遮有leh點蠓仔香、phū蠓仔水，這-媽時代進步--啊，毋管是寒天抑是熱天，攢一个食電个掠蠓仔燈，抑是彼款會-當趕蠓个電子晶片，用著嘛 成好勢，遮-个防蠓个步數，煞 予我想著囡仔時代，剾蠓仔薰个情景。遮講个「蠓仔薰」是一種樹仔，嘛有人講「麻黃仔舅」，佇阮彼角勢較慣勢講「蠓仔薰」，主要是庄跤蠓較厚，用來薰蠓閣 成有效。這號蠓仔薰樹，華語號做『無葉檉柳』，伊个樹身形敆麻黃仔足仝--个，葉毋是規皮--个，是一絲一絲，sàm-sàm--仔，像tshíng仔毛án-ne。若閣斟酌共看每一絲，有一節一節幼霎-霎 个目ham，就像「接骨筒 」彼型--个。這號蠓仔薰樹，大甲半丈懸，就會開花，花蕊像米粒仔遐細粒，箍螺仔踅、發leh花篙頂懸，成做規攕--个，花色是粉粉--仔 个水紅色，熱天个日頭光tshiō--落-去，有夠hiánn目--个。蠓仔薰這款柴樹仔，伊本身有一種香香（hiang-hiang）个香氣，蠓仔毋敢倚--過。阮細漢个時走去溪沙埔，揣較細欉个栽仔，遮規欉共 剾--起-來，提轉去稻埕，曝予半澹-焦就會-sái，因為若無小曝--一-下，傷 澹火點袂 著；若是曝甲 傷 焦，蠓仔薰本身有含油質，火一下點，hōng就隨過。蠓仔薰點著 个氣味，清芳仔清芳，是成自然个青草味，到今 40外年--啊，這个味猶箍踅 佇我个腦海內。講著蠓仔薰，閣有兩項敆鬼神有牽連个代誌通提來講。印象中个觀世音菩薩，坐佇紫竹林跤个蓮台頂，手--裡攑一支柳枝hiù淨水，這枝柳枝號做「雨師」，嘛有人講「觀音柳」，就是蠓仔薰个幼ue--啦！另外一个，來講阮彼个iap-thiap 个庄跤，tiānn-tiānn有人去予魔神仔牽去糋牛屎，煞尾，予人發現著伊一个人戇神戇神跍 佇蠓仔薰樹跤，人共問講按怎會 跍 佇 遮？伊應講：「Hām朋友leh開講，伊辦甲 足 青-tshau請--我。」蠓仔薰到底有啥法力--leh？我看上大个法力就是薰蠓--啦！ #生活个藝術 專欄，本文使用教育部推薦漢字敆臺灣閩南語羅馬字拼音方案。台文通訊BONG報324期，2021年3月出刊。歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
全球个氣候leh改變，這-媽 个寒天無像較早遐生冷，今 个寒天是「燒冬」，連蠓嘛 加真厚。較早是熱天遮有leh點蠓仔香、phū蠓仔水，這-媽時代進步--啊，毋管是寒天抑是熱天，攢一个食電个掠蠓仔燈，抑是彼款會-當趕蠓个電子晶片，用著嘛 成好勢，遮-个防蠓个步數，煞 予我想著囡仔時代，剾蠓仔薰个情景。

遮講个「蠓仔薰」是一種樹仔，嘛有人講「麻黃仔舅」，佇阮彼角勢較慣勢講「蠓仔薰」，主要是庄跤蠓較厚，用來薰蠓閣 成有效。這號蠓仔薰樹，華語號做『無葉檉柳』，伊个樹身形敆麻黃仔足仝--个，葉毋是規皮--个，是一絲一絲，sàm-sàm--仔，像tshíng仔毛án-ne。若閣斟酌共看每一絲，有一節一節幼霎-霎 个目ham，就像「接骨筒 」彼型--个。這號蠓仔薰樹，大甲半丈懸，就會開花，花蕊像米粒仔遐細粒，箍螺仔踅、發leh花篙頂懸，成做規攕--个，花色是粉粉--仔 个水紅色，熱天个日頭光tshiō--落-去，有夠hiánn目--个。

蠓仔薰這款柴樹仔，伊本身有一種香香（hiang-hiang）个香氣，蠓仔毋敢倚--過。阮細漢个時走去溪沙埔，揣較細欉个栽仔，遮規欉共 剾--起-來，提轉去稻埕，曝予半澹-焦就會-sái，因為若無小曝--一-下，傷 澹火點袂 著；若是曝甲 傷 焦，蠓仔薰本身有含油質，火一下點，hōng就隨過。蠓仔薰點著 个氣味，清芳仔清芳，是成自然个青草味，到今 40外年--啊，這个味猶箍踅 佇我个腦海內。

講著蠓仔薰，閣有兩項敆鬼神有牽連个代誌通提來講。印象中个觀世音菩薩，坐佇紫竹林跤个蓮台頂，手--裡攑一支柳枝hiù淨水，這枝柳枝號做「雨師」，嘛有人講「觀音柳」，就是蠓仔薰个幼ue--啦！另外一个，來講阮彼个iap-thiap 个庄跤，tiānn-tiānn有人去予魔神仔牽去糋牛屎，煞尾，予人發現著伊一个人戇神戇神跍 佇蠓仔薰樹跤，人共問講按怎會 跍 佇 遮？伊應講：「Hām朋友leh開講，伊辦甲 足 青-tshau請--我。」

蠓仔薰到底有啥法力--leh？我看上大个法力就是薰蠓--啦！
台文通訊BONG報324期，2021年3月出刊。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

