台文通訊BONG報: 建立台灣 个 年節

報紙講今年舊曆過年有連sòa九工个歇假，聽講逐家攏真歡喜，開始硩計劃欲按怎享受！


Chit-媽咱台灣个年節，大部分攏-嘛是國民黨tùi中國紮--來-个，對台灣來講，的確是「外來」--个。毋-kú逐家嘛用真久--啊。欲按怎處理？我想，咱毋免講因為是中國个節日就攏 欲 共 擲掉，嘛 毋-通講因為中國个節日就袂-當改換！韓國、日本敆南洋真濟國家嘛是閣有硩過舊曆年。毋-kú 干-焦一兩日若-tiāⁿ。一下手歇欲 chiâⁿ十工拄好干-焦台灣敆中國！

問題是：台灣過年實際情形是逐家干-焦拚勢烏白食，下性命啉，做伙poa̍h…感覺無啥mih正面个意義；閣-較害--个是chit中間全世界攏 硩拍拚，咱soah「閒閒無代誌」硩歇過年，敆外口無接線，經濟耍-搪有偌濟，你敢知？Án-ne是欲按怎拚經濟？

我提出一寡仔個人个想法敆逐家來激頭殼（brainstorming）：新年節（元旦）1月初1，感恩節（舊曆年）歇睏一兩日，228是培墓節（清明節），4月初4兒童節，5月初1勞工節，農曆5月初5肉粽節，農曆8月15賞月節（中秋節），9月初9敬老節（重陽節），尾牙節佇舊曆年前兩禮拜（chit日照常上班），咱嘛 會-sái 閣思考是毋是需要有開國節、原住民節、文化節、生態節…等等éng過毋-捌處理个節日。基本思考是建立台灣人家己个年節，連接國際个思考，siâng時嘛尊重原本就有个節日。若是有趣味，歡迎逐家繼續來討論chit个議題。

張復聚



     報紙講今年舊曆過年有連sòa九工个歇假，聽講逐家攏真歡喜，開始硩計劃欲按怎享受！


     真早咱个有志就捌討論過台灣人應該過啥mih款个節日，毋-kú 那像攏無人閣再講起。我一直硩想講，若是台灣人真正欲建立家己个邦國，定著愛有家己个文化節日，án-ne 毋-chiah有sêng。若是講chham公開講敆寫嘛 攏無，án-ne就慘--啦！



     Chit-媽咱台灣个年節，大部分攏-嘛是國民黨tùi中國紮--來-个，對台灣來講，的確是「外來」--个。毋-kú逐家嘛用真久--啊。欲按怎處理？我想，咱毋免講因為是中國个節日就攏 欲 共 擲掉，嘛 毋-通講因為中國个節日就袂-當改換！韓國、日本敆南洋真濟國家嘛是閣有硩過舊曆年。毋-kú 干-焦一兩日若-tiāⁿ。一下手歇欲 chiâⁿ十工拄好干-焦台灣敆中國！



    問題是：台灣過年實際情形是逐家干-焦拚勢烏白食，下性命啉，做伙poa̍h…感覺無啥mih正面个意義；閣-較害--个是chit中間全世界攏 硩拍拚，咱soah「閒閒無代誌」硩歇過年，敆外口無接線，經濟耍-搪有偌濟，你敢知？Án-ne是欲按怎拚經濟？



    我提出一寡仔個人个想法敆逐家來激頭殼（brainstorming）：新年節（元旦）1月初1，感恩節（舊曆年）歇睏一兩日，228是培墓節（清明節），4月初4兒童節，5月初1勞工節，農曆5月初5肉粽節，農曆8月15賞月節（中秋節），9月初9敬老節（重陽節），尾牙節佇舊曆年前兩禮拜（chit日照常上班），咱嘛 會-sái 閣思考是毋是需要有開國節、原住民節、文化節、生態節…等等éng過毋-捌處理个節日。基本思考是建立台灣人家己个年節，連接國際个思考，siâng時嘛尊重原本就有个節日。若是有趣味，歡迎逐家繼續來討論chit个議題。

                                                                                  （本文使用傳統白話字）


◎台灣羅馬字協會（簡稱「台羅會」）簡介：2001年成立，宗旨：1.推行台灣羅馬字个研究敆 普遍化。2.追認台灣羅馬字敆台灣話个法定地位。3.要求政府實施公平正義个多語文政策。4.建設多元、開放、互相尊重个台灣文化。E-mail：tlhemail@gmail.com，http://www.tlh.org.tw。
