台文通訊BONG報: 捎ⁿ-跤-仔（一）


是你問--我，我chiah 欲講--个，是我信你會得過，你莫收音，恁做狗仔chit个習慣真䆀，敆 goán 彼時做抓-pê-仔 閣-較厲害。我知--个 攏講hō͘你知，莫弄揚（lōng-iông）。我記才嘛 䆀，想到佗講到佗，前後因果邏輯無的確會 tâⁿ--去，咱凊凊彩彩就好，chiah 合 咱忠國人个性。Án-ne講，你有了解--無？啥，佇 2020年忠國已經解散--啊！有影無影thài 會 án-ne生？

佇加昌路遐，Làm-仔-kheⁿ加工區大門chhoa̍h對面niâ，彼椰子樹生甲 gōa-nī仔大欉--leh，chiâⁿ好揣。彼身顧死人怨个銅像猶原徛thêng-thêng 袂輸leh監視，病院內底執行戒嚴，che是公開个祕密。無，你就免加閒工來chia揣--我--啊，問甲一支柄通攑。我焦ⁿ頭殼閣 gőa精光--leh。啥？解嚴--啊！你婦jîn人，『你這個不太了解忠國人這個這個……』。

『我只是聽命行事，我也不願意殺你們呀！去找我們偉大的民族救星吧，毋-通來揣--我！』，伊半暝不時攏 án-ne leh hoah-hiu。真hiau-hēng--o͘h。

閣到半暝三更，piàⁿ大雨，愈落愈兇狂，sih-nah 世-kè pia̍k，塗跤那地動直直chùn，親像過去仝款，惡夢閣再照時間來揣阿三，搬演伊chit生所犯个罪過，一條閣一條不時佇伊頭殼內出現，袂輸驚伊失去記持。毋知佗位來个野狗相招做伙同齊吹狗螺，一聲閣一聲kiōng-欲 共人个心肝挖--出-來，阿三干-焦ⁿ 會-當一下仔雙手ng耳空，一下仔一肢手共心肝搭--leh。冤親債主一个接一个倚伊个床墘來相借問，阿三伊驚惶个 chhan聲，比雷公聲閣-較 hō͘人起雞母皮。外口个竹phō 支ⁿ-支ⁿ-koa̍ihⁿ-koa̍ihⁿ，sîⁿ-sîⁿ-soa̍ihⁿ-soa̍ihⁿ tòe風个節奏敆心跳直直chhiàng入去阿三个心肝，其實外口月娘光掖ⁿ-掖ⁿ，天星閃sih無風，干-焦ⁿ蟲thōa chhan叫个暗暝，眾人早都睏甲十三天外，阿三猶原無法度走閃chit款責罰。當然che 敆伊過去做--過个代誌根本袂比--eh。

真無簡單麻霧光--啊，等懶屍个日頭光無情無願走入去鱟擘冊（hāu-擘-chheh）窗縫，送來一chūn燒風，阿三總算會-當 敨一个大khùi，袂輸伊戰贏充滿妖魔鬼怪个烏夜，跤-chiah-phiaⁿ 个凊汗早都 共眠床倒͘ 甲 澹-lo̍k-lo̍k。總--是，che阿三袂致意，原底喘甲 那 彼-跔 嘛變甲順--啊，喙角無細膩留一寡歡喜滿足个痕跡，袂輸得著上天个原諒，無人知影阿三到底發生啥mih代誌。阿三嘛 毋 捌 共伊後生彭剛講--過，是彭剛無細膩知--个。Che 咱等--leh chiah-閣講。

阿三自搬徙來彼間榮民之家了後，逐工半暝定著攏 會搬chit齣，嘛是án-ne 个 𪜶-toaⁿ，除了遐-个護士仔是學校个關愛社團掠外，少人敆伊有pôaⁿ-nóa。伊嘛 捌揣醫生看，ǹg望會-當 共 chit个病症緊醫hō͘好，脫離苦海。伊干-焦ⁿ知伊tiāⁿ-tiāⁿ做夢，夢醒了後嘛記袂起來到底是leh夢啥。內底个情境chhan像罩一層雺霧，póe 袂出一條chhiⁿ-chhioh 个路草，甚至伊有時根本記袂清伊家己个名，尤其耳空邊不時有狗螺聲chǹg來挵去，liam-mi有人hoah 欲討命个聲、liam-mi 閣有機關銃掃射个聲，害伊个頭殼kiōng-欲 piang--去。有人捌 佇伊精神个時問--伊，伊毋是毋 chhap--人，無，就是大聲共 嚷：『操你媽的，小心我斃了你，你這個死漢奸』。嘛 tng精神个時，通倚靠碎霎-霎 个夢境普略仔想起一寡記持。總--是，伊若看著一雙閣一雙無目仁个目睭空，chhan像欲 共拖落去阿鼻地獄，伊就毋敢閣再想--啊，伊想無伊到底犯著啥mih罪。在我看--來，伊受chit款罪，對阿三來講，上帝已經對伊chiok赦免--啊。落尾，彭剛知影伊老爸過去做--過个代誌，伊chiah 共歷史个真相沓沓仔鬥--起-來，伊老爸佇伊心內英雄个模樣，soah變做一个惡魔，伊chőaⁿ規个人失志、起痟。Che 嘛變成伊一生無才調敨 个 kat。

伊个病房號是333，我閣 會記--eh。你chia樓梯行--起-lih，oat倒手爿有一位守衛仔徛站，入--去愛先申請，入--去了後閣-較過隨oat倒手爿，行到底就揣有--啊。遐 个位所是刁工安排--个，án-ne伊若leh痟，較 袂 hông發現。照時間排，逐禮拜三，下晡3點是伊敆醫生預約个時間。聽講是為著欲 hō͘阿三好記，chiah 共伊个名號做阿三，che聽--起-來是有寡趣味敆 譀古。我個人較相信另外一種講法，就是欲 am-崁阿三家己過去个罪孽，以免有一工hō͘人發現伊看--起-來薄板瘦猴、矮跤矮跤个模樣，過去竟然是一个殺人魔，改名裝痟是欲利用時間沓沓仔麻痺永遠thīⁿ 袂完个喙口。是講，若無共喙口內底个 pū-人清hō͘好勢，tiang時會發炎無人會知。咱看目前台灣轉型正義就知，照目前暝退黨个計策，放屁安狗心--啦！台灣人欲做主人，阿婆--ā生囝——chiâⁿ拚--leh。好--啦，我確實無資格講遐-个有--个無--个，你免用彼-lō目尾共我chhiⁿ 閣目仁吊起lih天頂，袂輸我欠你千外萬，較注心仔聽--leh，講第兩擺錢嘛 愛照起工算，我彼-hō身命趁一sut仔lân-san niâ。等--leh，我啉一喙仔茶--leh。

欲講二二八--o͘h，彭豬？Che我無講無人知--啦。O͘h，伊--o͘h。彼暝彭猛接著命令，就隨召集上bé-béng 个二十一師，要求機關銃、手榴彈……所有上有火力个武器攏 愛 chhoân hō͘好勢，準備坐船到台灣鎮壓叛亂。彭猛心內想，閣是一改得著長官信任个機會，伊袂輸是長官个蝒蟲，真知伊个想法。長官是siâng？你銀角仔頂頭彼箍--無？好--啦，你毋好chhap喙。彭猛伊真享受刣人个滋味。伊不時思念徛佇 jì-puh-仔頂koân，雙手共機關銃手把la̍k-牢-牢，pin-pin-piàng-piàng自由掃射遐-个民眾。雖罔，機關銃聲kiōng-欲 共人个耳空chha̍k--破，伊猶原會-當聽著遐-个民眾个哀聲，𪜶 个哀聲敆伊个笑聲合奏--起-來，對伊來講，是gőa優美个音樂。機會閣來--啊，伊个血筋偷偷仔浮--出-來，chhan像覕 佇塗跤个 就͘-kún-仔，伊已經chiok久無chit種機會--啊。頭殼內開始搬演按怎敨放久--來个壓迫，心臟早都歡喜甲 pi̍h-pho̍k跳，hām伊leh命令官兵个時，嘛無法度am-崁伊个激動，下跤个官兵無的確嘛有仝款个情緒，𪜶已經等袂赴共銃尾刀鬥--起-來，ùi台灣亡國奴个心臟窟仔揬--落。Chit時chūn台灣打狗已經剾兇狂个北風，市內治安開始亂，好佳哉有一寡學生出來維持，社會chiah有通平靜--小-可。總--是，𪜶實在無了解忠國人个想法，到彼時心內閣 leh 數想chiâⁿ做𪜶 个一份子，那像chit-媽不時leh hoah「台灣是台灣人个國家」，佇 彼个時代是會 hông拖去銃殺--个。啊無啊，你是leh 吼 啥？

（後期繼續）



衫-敆讀小說專欄，本文使用教育部推薦漢字敆傳統白話字。


台文通訊BONG報313期，2020年4月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
衫-敆讀小說專欄，本文使用教育部推薦漢字敆傳統白話字。
台文通訊BONG報313期，2020年4月出刊。
台文通訊BONG報313期，2020年4月出刊。
歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。


歡迎捐款贊助　李江却台語文教基金會　（捐款通抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

作者：杜信龍


‧阿三





是你問--我，我chiah 欲講--个，是我信你會得過，你莫收音，恁做狗仔chit个習慣真䆀，敆 goán 彼時做抓-pê-仔 閣-較厲害。我知--个 攏講hō͘你知，莫弄揚（lōng-iông）。我記才嘛 䆀，想到佗講到佗，前後因果邏輯無的確會 tâⁿ--去，咱凊凊彩彩就好，chiah 合 咱忠國人个性。Án-ne講，你有了解--無？啥，佇 2020年忠國已經解散--啊！有影無影thài 會 án-ne生？



佇加昌路遐，Làm-仔-kheⁿ加工區大門chhoa̍h對面niâ，彼椰子樹生甲 gōa-nī仔大欉--leh，chiâⁿ好揣。彼身顧死人怨个銅像猶原徛thêng-thêng 袂輸leh監視，病院內底執行戒嚴，che是公開个祕密。無，你就免加閒工來chia揣--我--啊，問甲一支柄通攑。我焦ⁿ頭殼閣 gőa精光--leh。啥？解嚴--啊！你婦jîn人，『你這個不太了解忠國人這個這個……』。



『我只是聽命行事，我也不願意殺你們呀！去找我們偉大的民族救星吧，毋-通來揣--我！』，伊半暝不時攏 án-ne leh hoah-hiu。真hiau-hēng--o͘h。



閣到半暝三更，piàⁿ大雨，愈落愈兇狂，sih-nah 世-kè pia̍k，塗跤那地動直直chùn，親像過去仝款，惡夢閣再照時間來揣阿三，搬演伊chit生所犯个罪過，一條閣一條不時佇伊頭殼內出現，袂輸驚伊失去記持。毋知佗位來个野狗相招做伙同齊吹狗螺，一聲閣一聲kiōng-欲 共人个心肝挖--出-來，阿三干-焦ⁿ 會-當一下仔雙手ng耳空，一下仔一肢手共心肝搭--leh。冤親債主一个接一个倚伊个床墘來相借問，阿三伊驚惶个 chhan聲，比雷公聲閣-較 hō͘人起雞母皮。外口个竹phō 支ⁿ-支ⁿ-koa̍ihⁿ-koa̍ihⁿ，sîⁿ-sîⁿ-soa̍ihⁿ-soa̍ihⁿ tòe風个節奏敆心跳直直chhiàng入去阿三个心肝，其實外口月娘光掖ⁿ-掖ⁿ，天星閃sih無風，干-焦ⁿ蟲thōa chhan叫个暗暝，眾人早都睏甲十三天外，阿三猶原無法度走閃chit款責罰。當然che 敆伊過去做--過个代誌根本袂比--eh。



真無簡單麻霧光--啊，等懶屍个日頭光無情無願走入去鱟擘冊（hāu-擘-chheh）窗縫，送來一chūn燒風，阿三總算會-當 敨一个大khùi，袂輸伊戰贏充滿妖魔鬼怪个烏夜，跤-chiah-phiaⁿ 个凊汗早都 共眠床倒͘ 甲 澹-lo̍k-lo̍k。總--是，che阿三袂致意，原底喘甲 那 彼-跔 嘛變甲順--啊，喙角無細膩留一寡歡喜滿足个痕跡，袂輸得著上天个原諒，無人知影阿三到底發生啥mih代誌。阿三嘛 毋 捌 共伊後生彭剛講--過，是彭剛無細膩知--个。Che 咱等--leh chiah-閣講。



阿三自搬徙來彼間榮民之家了後，逐工半暝定著攏 會搬chit齣，嘛是án-ne 个 𪜶-toaⁿ，除了遐-个護士仔是學校个關愛社團掠外，少人敆伊有pôaⁿ-nóa。伊嘛 捌揣醫生看，ǹg望會-當 共 chit个病症緊醫hō͘好，脫離苦海。伊干-焦ⁿ知伊tiāⁿ-tiāⁿ做夢，夢醒了後嘛記袂起來到底是leh夢啥。內底个情境chhan像罩一層雺霧，póe 袂出一條chhiⁿ-chhioh 个路草，甚至伊有時根本記袂清伊家己个名，尤其耳空邊不時有狗螺聲chǹg來挵去，liam-mi有人hoah 欲討命个聲、liam-mi 閣有機關銃掃射个聲，害伊个頭殼kiōng-欲 piang--去。有人捌 佇伊精神个時問--伊，伊毋是毋 chhap--人，無，就是大聲共 嚷：『操你媽的，小心我斃了你，你這個死漢奸』。嘛 tng精神个時，通倚靠碎霎-霎 个夢境普略仔想起一寡記持。總--是，伊若看著一雙閣一雙無目仁个目睭空，chhan像欲 共拖落去阿鼻地獄，伊就毋敢閣再想--啊，伊想無伊到底犯著啥mih罪。在我看--來，伊受chit款罪，對阿三來講，上帝已經對伊chiok赦免--啊。落尾，彭剛知影伊老爸過去做--過个代誌，伊chiah 共歷史个真相沓沓仔鬥--起-來，伊老爸佇伊心內英雄个模樣，soah變做一个惡魔，伊chőaⁿ規个人失志、起痟。Che 嘛變成伊一生無才調敨 个 kat。



伊个病房號是333，我閣 會記--eh。你chia樓梯行--起-lih，oat倒手爿有一位守衛仔徛站，入--去愛先申請，入--去了後閣-較過隨oat倒手爿，行到底就揣有--啊。遐 个位所是刁工安排--个，án-ne伊若leh痟，較 袂 hông發現。照時間排，逐禮拜三，下晡3點是伊敆醫生預約个時間。聽講是為著欲 hō͘阿三好記，chiah 共伊个名號做阿三，che聽--起-來是有寡趣味敆 譀古。我個人較相信另外一種講法，就是欲 am-崁阿三家己過去个罪孽，以免有一工hō͘人發現伊看--起-來薄板瘦猴、矮跤矮跤个模樣，過去竟然是一个殺人魔，改名裝痟是欲利用時間沓沓仔麻痺永遠thīⁿ 袂完个喙口。是講，若無共喙口內底个 pū-人清hō͘好勢，tiang時會發炎無人會知。咱看目前台灣轉型正義就知，照目前暝退黨个計策，放屁安狗心--啦！台灣人欲做主人，阿婆--ā生囝——chiâⁿ拚--leh。好--啦，我確實無資格講遐-个有--个無--个，你免用彼-lō目尾共我chhiⁿ 閣目仁吊起lih天頂，袂輸我欠你千外萬，較注心仔聽--leh，講第兩擺錢嘛 愛照起工算，我彼-hō身命趁一sut仔lân-san niâ。等--leh，我啉一喙仔茶--leh。



欲講二二八--o͘h，彭豬？Che我無講無人知--啦。O͘h，伊--o͘h。彼暝彭猛接著命令，就隨召集上bé-béng 个二十一師，要求機關銃、手榴彈……所有上有火力个武器攏 愛 chhoân hō͘好勢，準備坐船到台灣鎮壓叛亂。彭猛心內想，閣是一改得著長官信任个機會，伊袂輸是長官个蝒蟲，真知伊个想法。長官是siâng？你銀角仔頂頭彼箍--無？好--啦，你毋好chhap喙。彭猛伊真享受刣人个滋味。伊不時思念徛佇 jì-puh-仔頂koân，雙手共機關銃手把la̍k-牢-牢，pin-pin-piàng-piàng自由掃射遐-个民眾。雖罔，機關銃聲kiōng-欲 共人个耳空chha̍k--破，伊猶原會-當聽著遐-个民眾个哀聲，𪜶 个哀聲敆伊个笑聲合奏--起-來，對伊來講，是gőa優美个音樂。機會閣來--啊，伊个血筋偷偷仔浮--出-來，chhan像覕 佇塗跤个 就͘-kún-仔，伊已經chiok久無chit種機會--啊。頭殼內開始搬演按怎敨放久--來个壓迫，心臟早都歡喜甲 pi̍h-pho̍k跳，hām伊leh命令官兵个時，嘛無法度am-崁伊个激動，下跤个官兵無的確嘛有仝款个情緒，𪜶已經等袂赴共銃尾刀鬥--起-來，ùi台灣亡國奴个心臟窟仔揬--落。Chit時chūn台灣打狗已經剾兇狂个北風，市內治安開始亂，好佳哉有一寡學生出來維持，社會chiah有通平靜--小-可。總--是，𪜶實在無了解忠國人个想法，到彼時心內閣 leh 數想chiâⁿ做𪜶 个一份子，那像chit-媽不時leh hoah「台灣是台灣人个國家」，佇 彼个時代是會 hông拖去銃殺--个。啊無啊，你是leh 吼 啥？



（後期繼續）



衫-敆讀小說專欄，本文使用教育部推薦漢字敆傳統白話字。


台文通訊BONG報313期，2020年4月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
