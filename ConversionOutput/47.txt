台文通訊BONG報: 敆你行彼條山路
曹麗華



我一直想欲 敆你行彼條山路雖然你講已經食老袂哺塗豆--啊雖然你講骨頭已經硩-欲拍鼓--啊


我一直想欲 敆你行彼條山路佇天清雲白个日子佇日頭光iàⁿ-iàⁿ 个好時機

我一直想欲 敆你行彼條山路佇 彼條山路內底有咱青春个美夢有咱共同个記持

我一直想欲 敆你行彼條山路這擺gún無欲 閣攻山頭拚生死--啊只想欲 敆你勻勻仔行看草木青翠聽鶯啼鳥語

我一直想欲 敆你行彼條山路佇 彼條山路內底共你講我猶原是彼个愛擘山个青春少年兄
