台文通訊BONG報: 外來種ê入侵敆原生植物ê保育
蠻野講堂 https://reurl.cc/0oAEKo
#棲地復育台語講座 專欄，本文使用教育部推薦漢字敆臺灣閩南語羅馬字拼音方案。台文通訊BONG報320期，2020年11月出刊。 --------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
主講／楊國禎記錄／陳心婷編按：本文是2020/9/17棲地復育台語講座「外來種个入侵敆原生植物个保育」講座摘要記錄，講者楊國禎是台灣生態學會个前理事長。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃有關生態環境議題个台語講座，歡迎逐家佇逐個月第三禮拜五暗時7點到9點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。話頭1970年代，因為台灣工業个發展，開始有大量个青年徙去都市食頭路。留佇庄跤个農民年歲愈來愈大，彼當時閣無退休金，致使農民無想欲 閣作穡，田就放予 葩荒--去。閣加上彼時台灣開始hām國際有閣-較濟交流，台商、外國人佇台灣出出入入，煞無注意紮一寡外國植物个種子入--來。嘛有一寡是有人為著欲趁錢共紮入來台灣--个。葩荒、無人管理个土地加上外來植物个種子，外來種問題就對 彼時出現。這 改「野蠻講台——台語棲地復育系列座談」邀請台灣生態學个前理事長楊國禎，來敆 咱分享外來種个入侵敆原生植物保育个牽連。啥物是「外來植物」？本底就佇台灣生長个植物叫「原生植物」，本底無--个叫「區外植物」。若是區外植物hông紮入來台灣，就叫做「外來植物」。外來植物閣有分類，若是人提來種、有人照顧了後，會-當代代直直thn̂g--落-去--个，叫做「馴化植物」。若是毋免人照顧，佇野外就會-當家己生湠--个，叫做「歸化植物」。椰子就是真好个例。雖然椰子已經是台灣南部个代表景觀，毋-閣椰子猶無法度家己佇野外生湠，所以閣屬佇馴化植物。佇恆春tiānn-tiānn 會-當看--著个棋盤跤，或者講水茄苳，就算是歸化植物。外來種之一：『大花咸豐草』『咸豐草』、『鬼針草』是咱台灣原本就有个植物，通常咱 攏講是「刺查某」、講者楊國禎共伊叫做「Tsiam-仔-hông」。1984年，『大花咸豐草』遮第一擺hông發現，毋-閣到今 遮無偌濟年，這-媽 佇台灣已經全全是--啊。是按怎會湠遮緊？因為台灣原生个 tsiam-仔-hông是「一年生」，就是到冬天就會 焦--死，需要靠伊留--落-來个種子重閣落塗、puh-ínn、生長、開花，遮 會-當代代繼續生存。毋-閣，『大花咸豐草』是「多年生」个植物。伊冬天袂 焦--去，無共土地làng出來予其他植物會-當生長。毋-若 án-ne，伊規年痛天攏 leh開花，人一下行--過種子就bak 佇人个身軀頂，隨人世-kè湠。當初因為飼蜂人看重伊規年攏 會開花、好採蜜，就共引入來台灣。想袂到伊愈來愈大pôo、湠甲滿世-kè，甚至壓迫tsiam-仔-hông 个生存。外來種之二：『小花蔓澤蘭』『小花蔓澤蘭』是一年生个外來種，伊puh-ínn了後，藤會沓沓仔纏去別个植物頂頭，虯 佇樹仔頂共日頭攏占--去。時間若較久，下跤个植物可能就會死--去。雖然伊个種子真濟，成萬成千，閣真輕會-當隨風世-kè飛。較早台灣个田地攏有人定期整理，『小花蔓澤蘭』猶未湠--開就hông phut掉，根本無法度湠--開，嘛 袂造成成大个危害。毋-閣，拄著農村高齡化、葩荒地愈來愈濟个時機。閣加上全球暖化，『小花蔓澤蘭』一年生个循環那來那無明顯。這-媽只要是無人顧个田園hām林地，就會湠甲滿滿是，造成其他植物个死亡。結論外來種佇台灣無天敵，若是適應力較強个就會隨湠--開、壓迫其他植物个生存。講者楊國禎指出，若欲解決外來種問題，應該愛 佇伊猶未湠甲真嚴重个時著-愛來斬除。而且一定愛 剾 甲離離離，遮 袂隔轉冬無人管理就隨發--出-來。但是，伊感覺政府tiānn-tiānn 攏 佇外來種已經造成危害--啊，遮 欲來解決問題。親像『日本菟絲子』是寄生（kià-生）植物，較早民間就有足濟人呼籲政府愛緊處理。毋-閣農委會彼時認為猶未造成農業危害，就無處理，到今已經袂赴--啊。除了頂懸舉个例，台灣閣有足濟外來種需要來解決。雖然外來種若湠--開就真恐怖，毋-閣楊國禎感覺「人」遮是上大个問題。因為人為个開發，閣無照顧土地，外來植物遮有葩荒地會-當來生長。這-媽外來種主要閣 佇平地，毋-閣若是未來外來種湠去樹林，予物種單一化，就閣-較費氣--啊。伊嘛希望政府會-當 閣-較重視外來種問題，遮 會-當保存台灣个生態。蠻野講堂 https://reurl.cc/0oAEKo#棲地復育台語講座 專欄，本文使用教育部推薦漢字敆臺灣閩南語羅馬字拼音方案。台文通訊BONG報320期，2020年11月出刊。 --------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
