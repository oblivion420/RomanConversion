台文通訊BONG報: 戇猴夯石頭
楊照陽

一隻尾溜翹翹翹个猴王，向伊所管轄个猴群講：「我想欲蹛一位安全閣 sù-sī 个巢窟，恁siáng替我去巧策--一-下，一禮拜後，我揀選我上甲意--个。」

這陣三、四十隻个猴san仔，有个招陣合對，有个家己硞-硞-tsông、動跤動手去舞東舞西；有个猴san仔閣 會看地理來選水頭風尾个所在。嘛有捎無主頭烏白葩-葩-tsông，毋知影欲按怎下手落去做。
彼隻叫做阿美个 媠噴噴个查某猴，伊就真精去選佇水phiâng，邊--阿 有真濟菅（芒）頷个所在，通將菅（芒）頷拗一个半uân-kong門个 岫。另外一隻上勇壯閣飄撇个緣投猴叫阿正--仔，伊就佇溪圳邊揀選一寡石頭仔，欲做一个堅固兼耐用个 岫來巴結猴王。

另外一隻上激骨閣 káu怪，去hō͘猴群趕--出-去个潑猴叫阿兆--ā，伊嘛聽著做一个岫 个風聲，嘛想欲趁這个機會表現--一-下，無定著猴王若敧-mó͘-tsih í，凡勢會叫伊轉來團圓，伊嘛趕緊佇樹頂，用樹枝敆樹葉拗一个真媠 个 岫，閣 會-當遮日頭兼擋風雨。

時間過著不止仔緊，一目呢一禮拜就到--啊！猴王就世-kè巡視做評判。伊看著阿美用菅（芒）頷真用心縛甲 sù-sī tam-tam，真幼膩嘛真值得呵咾；無親像一寡猴仔，做半lâm-縖ⁿ仔就準煞。毋-閣，講真--个 佇地面較危險，會 hō͘敵人掠去做點心食，猴王想想--leh認為袂-sái--得。

後--來，猴王看著阿正這隻猴san仔做个 岫，伊用真濟氣力夯石頭來疊（thia̍p），閣用柴塊來kīng、來thìⁿ。做到規腹肚火，閣做袂好勢。結尾嘛是那疊那 趨--落-來。伊个精神用tsiâⁿ濟，結局了戇工袂踩街--得。

離塗跤數十公尺个阿兆--ā，直直大聲喝：「戇猴夯石頭，戇猴不才leh夯石頭，了戇工、無較-tsua̍h。」猴王攑頭看對樹頂--去，看著阿兆--ā用樹枝敆樹葉鬥--起-來个綠色个 岫，會-當遮日頭兼擋風雨閣安全个 岫。

猴王真捎ⁿh心甲意阿兆--ā送--伊个 這个岫，伊就叫阿兆--ā轉來猴群做伙討食生活，莫 閣 佇外口過放盪無依倚个日子。
楊照陽




         一隻尾溜翹翹翹个猴王，向伊所管轄个猴群講：「我想欲蹛一位安全閣 sù-sī 个巢窟，恁siáng替我去巧策--一-下，一禮拜後，我揀選我上甲意--个。」



         這陣三、四十隻个猴san仔，有个招陣合對，有个家己硞-硞-tsông、動跤動手去舞東舞西；有个猴san仔閣 會看地理來選水頭風尾个所在。嘛有捎無主頭烏白葩-葩-tsông，毋知影欲按怎下手落去做。



       彼隻叫做阿美个 媠噴噴个查某猴，伊就真精去選佇水phiâng，邊--阿 有真濟菅（芒）頷个所在，通將菅（芒）頷拗一个半uân-kong門个 岫。另外一隻上勇壯閣飄撇个緣投猴叫阿正--仔，伊就佇溪圳邊揀選一寡石頭仔，欲做一个堅固兼耐用个 岫來巴結猴王。



        另外一隻上激骨閣 káu怪，去hō͘猴群趕--出-去个潑猴叫阿兆--ā，伊嘛聽著做一个岫 个風聲，嘛想欲趁這个機會表現--一-下，無定著猴王若敧-mó͘-tsih í，凡勢會叫伊轉來團圓，伊嘛趕緊佇樹頂，用樹枝敆樹葉拗一个真媠 个 岫，閣 會-當遮日頭兼擋風雨。



        時間過著不止仔緊，一目呢一禮拜就到--啊！猴王就世-kè巡視做評判。伊看著阿美用菅（芒）頷真用心縛甲 sù-sī tam-tam，真幼膩嘛真值得呵咾；無親像一寡猴仔，做半lâm-縖ⁿ仔就準煞。毋-閣，講真--个 佇地面較危險，會 hō͘敵人掠去做點心食，猴王想想--leh認為袂-sái--得。



        後--來，猴王看著阿正這隻猴san仔做个 岫，伊用真濟氣力夯石頭來疊（thia̍p），閣用柴塊來kīng、來thìⁿ。做到規腹肚火，閣做袂好勢。結尾嘛是那疊那 趨--落-來。伊个精神用tsiâⁿ濟，結局了戇工袂踩街--得。



        離塗跤數十公尺个阿兆--ā，直直大聲喝：「戇猴夯石頭，戇猴不才leh夯石頭，了戇工、無較-tsua̍h。」猴王攑頭看對樹頂--去，看著阿兆--ā用樹枝敆樹葉鬥--起-來个綠色个 岫，會-當遮日頭兼擋風雨閣安全个 岫。



        猴王真捎ⁿh心甲意阿兆--ā送--伊个 這个岫，伊就叫阿兆--ā轉來猴群做伙討食生活，莫 閣 佇外口過放盪無依倚个日子。




*附記：故事的啟示是有一日透早，我hām 阮阿伊--阿（老母劉寶玉）去溪湖國校行運動場。阮阿伊--阿雄雄共我講：「戇猴夯石頭。」我遮想著這句話，是毋是對廟宇个建築有「戇番（荷蘭烏人勞工）thìⁿ廟角」个裝thāⁿ來--个－咱人hō͘ 𪜶佔領真揬-lān，刁故意用佔領者个形像去疊廟角－報niáu鼠仔冤。
