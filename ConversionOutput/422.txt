台文通訊BONG報: 海底海底有啥物？
陳昭倫，人攏號伊做「阿倫伯」。伊是中研院生物多樣性研究所研究員，專長是海洋研究、海洋甲宗教个關係、氣候變遷。嘛是因為有án-ne 个專長，佇兩年前，長老教會邀請阿倫伯來講海，因為觀眾是較有年歲个阿sáng，阿倫伯就hông激--著，開始用家己个母語「Tâi-gír」來演講。

螢幕leh展一張地球个相片，逐家會-當看著海佔地球表面七成較 加，若是照這个情形，咱應該號做「水球」，毋是號做「地球」。水球个水，深淺平均3800公里、上深11000公里。

全世界4500~5000種魚，台灣就有1500種魚，台灣个生態成 鬧熱，其中台灣沿海 个 suan-ôo-tsiau（珊瑚礁），是足 phong-phài 个環境，這是按怎講--leh：全世界个 suan-ôo-tsiau佔規个海0.2 葩，毋-閣內底生物成濟，雖罔有十萬種生物共名號好--啊，專家估猶有八、九百萬生物猶未號名。因為suan-ôo-tsiau phong-phài 个生態，咱世界有十億人靠伊趁食，閣 產生1000億美金个觀光價值。

觀光个力量有偌大？澳洲个斑點石斑、帛琉个龍王鯛就是上好个例，有个人為著去共看、去共 翕相，機票錢三、五萬嘛 開--lueh。咱台灣嘛輸人毋輸陣，嘛 綴 leh關心環境，照顧小琉球个龜，予龜成做咱 足親个厝邊。（現場葉律師有提醒講咱政府嘛有訂法律共保護bua̋伊 予人摸，若共摸會罰30萬őo！）

阿倫伯自蹛下底袂 tín動个生物開始紹介，有紅樹林个紅樹，閣有海草、海帶、海菜愛沬水、藏水遮看會著个植物。講著 Pînn-ôo，蚵仔攏 予海底个 ngôo-kî（蜈蜞）食--去，嘛有雙殼目--个有孔雀ham、than（蟶）、竹ham、粉giô（蟯），阿倫伯講伊上愛sai-都-tsi̍h（西刀舌）炒三味：la̍t椒仔、蔥仔、蒜頭。

紲--落-來是頭足綱，上巧--个是thá-khòo，佇 Pînn-ôo號做「tsio̍h-kú」，佇金門號做「章hû」。講𪜶 成有才調，阿倫伯隨就放送一支影片，共 tsîm-仔（蟳仔）囥入去玻璃罐仔，崁蓋，放一隻thah-khooh--過-來，thah-khooh家己就開始試欲按怎拍開毋-捌看--過个玻璃罐仔，規个鬚攏吸佇罐仔面頂，想辦法共開--開，過幾分鐘了後，伊雄雄會-hiáng 共蓋陣開，tsîm-仔就予 sut--去--啊。

紲--落-來閣有一支影片，是leh講蝦蛄撇仔，伊會扛suan-ôo骨頭个 tsiau來起厝，這以外，伊連邊--阿 个破魚網仔嘛提來裝潢，做一个機關，予人想欲來覕，蝦蛄佇邊--阿準備共人tng。過無偌久，有一隻揤仔對邊--阿爬--過，就予 hop--去，連刺規、獅仔魚嘛 攏險險hông哺--lueh。

這兩支影片攏有出現揤仔，講著揤仔，伊个親成 tshîm-仔仝款是海底鹹水个好媽-tsih，毛蟹是𪜶 佇 汫水个親成。𪜶 个栽仔，愛譀鏡遮看會著，科學家靠譀鏡觀察tsîm-仔栽仔、魚栽仔、龍蝦栽仔，𪜶細漢時个栽仔甲大漢生了全全無仝，這是了解咱海重要个一步。

佇海底leh爬--个 猶有海參甲海膽，有个海參成phông果，閣號做海phōng果。海膽有季節性，咱若共食，干-焦食卵，所以咱掠--个 攏是母--个。其實海膽有較臭臊，干-焦 咱 甲日本人有leh食。

另外一項是海錢，本底新竹到大甲規路攏有，毋-閣最近幾十年來攏 khōng紅毛塗，沙埔無--去，而且水愛清，海錢遮活會落--去。

軟骨魚，阿倫伯有講著hang-仔 甲大戇鯊。根據統計，鯊魚一年掠3000萬到億一隻，2010年就掠26775 tòng，鯊魚有个品種賰兩葩 个數量niâ。鯊魚是食物鏈上懸層个消費者，若是鯊魚無--去，生物鏈就會崩--去，若是生物鏈崩--去，海底可能賰thē（䖳）niâ。

食奶類有海翁、海豬，白海豬原底桃園到臺南攏有，數量嘛愈來愈少，佇十年內100隻變做 70隻，主要是因為六輕、土地開發。另外，逐家較 袂注意--个，白海豬个耳仔足敏感，風機、炮兵演習攏有可能會傷著𪜶 个耳仔。Tshan像快速道路61號，規路攏有風機甲煙筒，干-焦新屋彼段較好niâ。

會後有人問著動物權个進展，阿倫伯是認為祖先無這个概念，總--是這幾年刣豬、刣雞有較進步，咱 嘛 tih學愛護性命甲口味選擇个平衡。

上尾，阿倫伯認為這幾十年來，台灣人个學歷甲經濟攏 較好，關心海个人有較濟。去問序大30、40年前个魚仔生sánn款，甲 這-陣去菜市仔看--著个魚，變化偌大，大部份人攏 會-當認同保護海个重要。

參加演講、導覽嘛 會-當 予逐家閣-較了解海，知影海个狀況，有興趣就會關心。若身軀邊有人有興趣，阿倫伯有規劃一套課，規套90點鐘个海洋課程，佇台北、新北个松齡大學教，毋-若有30年讀个冊，閣有阿公、伯公、叔公个智識，甲逐家做伙分張，予逐家對熟sāi海、認同海到保護海。



作者：Sih 成-hông（薛丞宏）






陳昭倫，人攏號伊做「阿倫伯」。伊是中研院生物多樣性研究所研究員，專長是海洋研究、海洋甲宗教个關係、氣候變遷。嘛是因為有án-ne 个專長，佇兩年前，長老教會邀請阿倫伯來講海，因為觀眾是較有年歲个阿sáng，阿倫伯就hông激--著，開始用家己个母語「Tâi-gír」來演講。



  螢幕leh展一張地球个相片，逐家會-當看著海佔地球表面七成較 加，若是照這个情形，咱應該號做「水球」，毋是號做「地球」。水球个水，深淺平均3800公里、上深11000公里。



  全世界4500~5000種魚，台灣就有1500種魚，台灣个生態成 鬧熱，其中台灣沿海 个 suan-ôo-tsiau（珊瑚礁），是足 phong-phài 个環境，這是按怎講--leh：全世界个 suan-ôo-tsiau佔規个海0.2 葩，毋-閣內底生物成濟，雖罔有十萬種生物共名號好--啊，專家估猶有八、九百萬生物猶未號名。因為suan-ôo-tsiau phong-phài 个生態，咱世界有十億人靠伊趁食，閣 產生1000億美金个觀光價值。



  觀光个力量有偌大？澳洲个斑點石斑、帛琉个龍王鯛就是上好个例，有个人為著去共看、去共 翕相，機票錢三、五萬嘛 開--lueh。咱台灣嘛輸人毋輸陣，嘛 綴 leh關心環境，照顧小琉球个龜，予龜成做咱 足親个厝邊。（現場葉律師有提醒講咱政府嘛有訂法律共保護bua̋伊 予人摸，若共摸會罰30萬őo！）



  阿倫伯自蹛下底袂 tín動个生物開始紹介，有紅樹林个紅樹，閣有海草、海帶、海菜愛沬水、藏水遮看會著个植物。講著 Pînn-ôo，蚵仔攏 予海底个 ngôo-kî（蜈蜞）食--去，嘛有雙殼目--个有孔雀ham、than（蟶）、竹ham、粉giô（蟯），阿倫伯講伊上愛sai-都-tsi̍h（西刀舌）炒三味：la̍t椒仔、蔥仔、蒜頭。



  紲--落-來是頭足綱，上巧--个是thá-khòo，佇 Pînn-ôo號做「tsio̍h-kú」，佇金門號做「章hû」。講𪜶 成有才調，阿倫伯隨就放送一支影片，共 tsîm-仔（蟳仔）囥入去玻璃罐仔，崁蓋，放一隻thah-khooh--過-來，thah-khooh家己就開始試欲按怎拍開毋-捌看--過个玻璃罐仔，規个鬚攏吸佇罐仔面頂，想辦法共開--開，過幾分鐘了後，伊雄雄會-hiáng 共蓋陣開，tsîm-仔就予 sut--去--啊。



  紲--落-來閣有一支影片，是leh講蝦蛄撇仔，伊會扛suan-ôo骨頭个 tsiau來起厝，這以外，伊連邊--阿 个破魚網仔嘛提來裝潢，做一个機關，予人想欲來覕，蝦蛄佇邊--阿準備共人tng。過無偌久，有一隻揤仔對邊--阿爬--過，就予 hop--去，連刺規、獅仔魚嘛 攏險險hông哺--lueh。



  這兩支影片攏有出現揤仔，講著揤仔，伊个親成 tshîm-仔仝款是海底鹹水个好媽-tsih，毛蟹是𪜶 佇 汫水个親成。𪜶 个栽仔，愛譀鏡遮看會著，科學家靠譀鏡觀察tsîm-仔栽仔、魚栽仔、龍蝦栽仔，𪜶細漢時个栽仔甲大漢生了全全無仝，這是了解咱海重要个一步。



  佇海底leh爬--个 猶有海參甲海膽，有个海參成phông果，閣號做海phōng果。海膽有季節性，咱若共食，干-焦食卵，所以咱掠--个 攏是母--个。其實海膽有較臭臊，干-焦 咱 甲日本人有leh食。



  另外一項是海錢，本底新竹到大甲規路攏有，毋-閣最近幾十年來攏 khōng紅毛塗，沙埔無--去，而且水愛清，海錢遮活會落--去。



  軟骨魚，阿倫伯有講著hang-仔 甲大戇鯊。根據統計，鯊魚一年掠3000萬到億一隻，2010年就掠26775 tòng，鯊魚有个品種賰兩葩 个數量niâ。鯊魚是食物鏈上懸層个消費者，若是鯊魚無--去，生物鏈就會崩--去，若是生物鏈崩--去，海底可能賰thē（䖳）niâ。



  食奶類有海翁、海豬，白海豬原底桃園到臺南攏有，數量嘛愈來愈少，佇十年內100隻變做 70隻，主要是因為六輕、土地開發。另外，逐家較 袂注意--个，白海豬个耳仔足敏感，風機、炮兵演習攏有可能會傷著𪜶 个耳仔。Tshan像快速道路61號，規路攏有風機甲煙筒，干-焦新屋彼段較好niâ。



  會後有人問著動物權个進展，阿倫伯是認為祖先無這个概念，總--是這幾年刣豬、刣雞有較進步，咱 嘛 tih學愛護性命甲口味選擇个平衡。



  上尾，阿倫伯認為這幾十年來，台灣人个學歷甲經濟攏 較好，關心海个人有較濟。去問序大30、40年前个魚仔生sánn款，甲 這-陣去菜市仔看--著个魚，變化偌大，大部份人攏 會-當認同保護海个重要。



  參加演講、導覽嘛 會-當 予逐家閣-較了解海，知影海个狀況，有興趣就會關心。若身軀邊有人有興趣，阿倫伯有規劃一套課，規套90點鐘个海洋課程，佇台北、新北个松齡大學教，毋-若有30年讀个冊，閣有阿公、伯公、叔公个智識，甲逐家做伙分張，予逐家對熟sāi海、認同海到保護海。 





編按：本文是11/15棲地復育台語講座－「海底海底有啥物？」講座摘要記錄，講者陳昭倫是中央研究院生物多樣性研究所个研究員。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃十場有關生態環境議題个台語講座，歡迎逐家佇逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。




#棲地復育台語講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報310期，2020年1月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
