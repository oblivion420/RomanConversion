台文通訊BONG報: 環境信託——民間守護台灣最後个力量
#台語捎攏有 專欄，本文使用教育部推薦漢字敆臺灣閩南語羅馬字拼音方案。台文通訊BONG報320期，2020年11月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

主講／陳瑞賓   記錄／張翠硯本文是2020/10/7 个講座摘要記錄，主講者陳瑞賓是「台灣環境資訊協會」个祕書長。話頭10--月个 salon講座邀請「台灣環境資訊協會」个陳瑞賓祕書長，來敆 咱分享一个成新个環境議題——「環境信託」。讀台大動物學研究所出身个陳祕書長，講伊大學个時就有leh接觸環境議題。拄開始參與个是關渡（干-tāu）「鳥仔會」、「生態保育聯盟」个活動。嘛有佇中研院做過研究助理。接紲--落-來遮創辦「台灣環境資訊協會」。佇中研院做研究助理个時，𪜶 个教授是研究海洋--个，毋-閣，彼-冬-陣因為有「海禁」，欲真正來做海洋个調查是真僫做。這 予 𪜶有機會做真濟敆海岸相關个調查。佇調查个過程中，遮深刻感受「環保永遠綴 袂著開發个跤步」个無奈現實。環保團體自以早就tiānn-tiānn leh tshui-捒劃「保護區」，若有劃做「保護區」就袂用得開發。不而過，這-媽真濟人嘛無一定同意家己个土地hông劃做「保護區」。仝款是一phiàn空地，欲起學校、起病院、起廟，凡勢袂少人攏 會捐錢贊助，但是，欲保留一phiàn空地予野生動物生活，可能大部份个人猶無這款觀念。環境信託是啥物？英國敆日本个例「環境信託」个概念是對英國來--个，1895年英國就成立「國民信託（The National Trust）」án-ne 个組織，後來配合制定相關法律，來保存各地个自然環境、歷史古蹟抑是城堡。像英國真出名个囡仔冊角色『彼得兔』（Peter Rabbit）个插畫家Potter，為著欲保護予伊創作靈感个自然環境，開錢共一大phiàn「湖區」个土地買--起-來。而且交代講，伊過身了，遮-个土地欲交hông信託。信託个意思是，共土地變做公有--个、交予 會-當信任个單位來管理，毋-閣土地所有權毋是管理單位--个。日本足出名个 bàng-gà畫家「宮崎駿」，嘛真支持環保个概念，頭起先用眾人募資个方式共土地買--落-來，落尾佇 1990年成立『龍貓財團法人基金會』來處理相關空-khuè，閣 tiānn-tiānn得著學生囡仔个贊助。台灣个環境信託陳祕書長講，協會2000年拄成立个時，逐家猶 毋知環境信託是啥，真濟議題閣-較拍拚研究、tshui-捒 ，嘛 猶是聲量無夠，無啥人要意。目前台灣唯一一个環境信託成功个例，是新竹縣芎林鄉（Kiong-nâ-hiong）个自然谷，本底个開發案去予六个人募資買土地共擋--落-來。予 lâ-裡、山豬、羌仔、八色鳥等動物，攏 會-當 佇 彼 phiàn低海拔森林好好仔生活。協會个員工抑是志工，攏 會去遐 剾草、顧果子樹、設計活動予逐家做伙來了解這个所在。另外閣有「白海豬認股行動」，得著足濟人个支持，煞因為政府判定無合法，無法度成功。其他像海埔个開發，予渡鳥遷徙个時，無所在通揣食、歇喘，嘛 會汙染咱生產糧食个土地。台灣無像美國有足闊个土地通種農作物，種田無工業機械通 鬥跤手，投入相關產業个少年人相對少，農地到老輩个人無法度種田了後，嘛 干-焦 會-當放予 葩荒--去，無才調閣去顧慮環保个問題。經過協會20冬个綿爛拍拚，環境信託个觀念開始沓沓仔湠--開，愈來愈濟人會考慮共資產土地捐出來做環保，就算捐--个是干-焦一部份个土地，協會嘛感覺拍拚了真有價值。相關个委託是愈來愈濟，到底會-當成功--無，這條路就愛繼續勻勻仔行遮 會知影。線頂看影片台語捎攏有 - YouTube 頻道https://reurl.cc/exDAex#台語捎攏有 專欄，本文使用教育部推薦漢字敆臺灣閩南語羅馬字拼音方案。台文通訊BONG報320期，2020年11月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
