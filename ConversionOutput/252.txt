台文通訊BONG報: 戇查某
吳春金

彼个戇查某頭殼 是leh想啥罵袂疼，拍袂驚是啥人教伊遮認命 
錢伊leh趁，囝伊leh晟翁婿 查某一个一个phāⁿ酒欲 啉，筊 欲 跋負債放leh hō͘伊拖敢講伊攏 袂頓心肝後生查某囝遐濟个又按怎無人接伊 去做伙蹛由在伊hō͘翁婿leh折磨 千斤萬擔 伊攏一肩擔滴--落-个是 目屎ia̍h是汗伊家己嘛已經毋知影Hō͘人看著毋甘又心疼 戇查某啊 戇查某敢 著 遮拚命不過是三頓食Hō͘家己 一條生路行老--來遮 袂唱悲歌
