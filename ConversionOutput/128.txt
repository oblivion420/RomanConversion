台文通訊BONG報: 藝術敆轉型正義
#台語捎攏有講座專欄，本文使用教育部推薦漢字敆臺灣閩南語羅馬字拼音方案。台文通訊BONG報322期，2021年1月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
主講／陳俊宏   記錄／張翠硯本文是2020/12/2 个講座摘要記錄，主講者陳俊宏是國家人權博物館个館長。話頭12--月个 salon講座邀請「國家人權博物館」个陳俊宏館長，來敆 咱分享𪜶 tng-leh拍拚實踐个「轉型正義」空-khuè到底是leh做啥物？遮-个任務閣應該按怎透過藝術予一般民眾閣-較了解、重視歷史--leh？紹介「轉型正義」敆「促轉會」陳館長佇講座一開始先說明「轉型正義」个意涵，簡單講就是，佇一个國家民主化了後，欲按怎來面對、處理彼寡過去因為政府「威權統治」，造成真濟違背人權个代誌、敆真濟性命个犧牲。轉型正義是每一个民主國家攏 愛經歷个過程。伊會-當分做四部份。第一，查明歷史真相。第二，到底是啥人愛負責任？第三，對被害者應該按怎進行身、心兩方面个補償？第四，為著莫 予歷史悲劇閣再發生，制度應該按怎改變？轉型正義是「為著未來，咱 愛面對過去」。「促轉會」个轉型正義空-khuè有分幾个小組，其中「保存不義遺址」是想欲 共關押政治犯个所在，變做進行人權教育个場所。轉型正義有可能佇各種政治情形之下進行，可能是威權統治政府倒擔，像東、西德，嘛有可能是新、舊統治者合作，像南非，閣有一種是威權統治政府並無倒擔，𪜶 猶是掌握權力，佇 𪜶 个手--裡進行轉型正義，台灣就是這類。李登輝總統佇伊任內有進行被害者个賠償。現此時个政府，除了賠償嘛進行被害者个司法平反，共 𪜶除罪。陳館長講，轉型正義毋是加害者敆被害者个代誌niâ，是逐家攏 愛面對个歷史，是文化反省運動。咱應該愛有「對抗」獨裁者个記持，毋是干-焦有獨裁者个記持。博物館leh做个轉型正義，用藝術來傳達議題「講故事」其實是有治療效果--个，佇你共代誌講予別人聽个過程，家己心肝內嘛 會感覺較好過。博物館嘛 會邀請受難者本人敆家屬做伙來參與「人權教育」个活動，共故事講予逐家聽。有一位佇南非接觸人權運動个大法官捌 共陳館長講，南非人權運動上關鍵个元素其實是藝術，比彼海量个紙本報告閣-較重要。透過藝術會-當創造對話、辯論个空間。音樂對受難者來講，嘛是真重要个記持元素，𪜶 佇監獄內底會寫歌，欲 hông審判个時，嘛 會 共獄友交代愛唱佗一條歌共送，所以博物館會辦音樂工作坊，請𪜶來分享對𪜶有深刻意義个歌。除了音樂，「人權影展」是另外一个予議題接近民眾个方式。博物館共真濟敆議題相關个電影買公共放送个版權，若有學校想欲做人權教育課程，𪜶就會 共影片寄予學校做教材。博物館嘛揣藝術家敆 𪜶合作，一擺四個月，藝術家愛先上課了解白色恐怖个歷史背景遮 通開始創作。少年藝術家个相關創作百百款，有桌頂遊戲，嘛有leh講白色恐怖受難者故事个繪本。校園白色恐怖地圖計畫博物館佇 2020年5月19解嚴紀念日這工，公佈校園白色恐怖地圖，統計全台灣有百幾个學校內底个不義遺址，老師若有想欲 予學生閣-較了解家己學校个歷史，博物館就倩講師去敆老師合作上課。目前已經有十幾間學校敆 𪜶 leh合作。合作初步是由博物館策畫展覽，予學校个老師敆學生閣進一步了解歷史，佇合作个過程當中，有學校毋-若舉辦歷史資料个展覽niâ，佇了解閣-較濟歷史真相了後，閣製作相關議題个舞台劇來講故事、保存家己个歷史。這對博物館來講，是足大个鼓勵。囡仔嘛是人權教育个重點博物館嘛有規畫專工共囡仔做導覽个活動，等𪜶熟sāi園區了後，換𪜶來導覽別个囡仔，嘛有囡仔捌策畫展覽邀請蔡總統來看。專門創作真濟囡仔齣个「Lo-裡-仔（『夾腳拖』）劇團」嘛寫足濟白色恐怖个故事，予囡仔自細漢通了解自由敆人權个意義。人權博物館毋是干-焦講轉型正義、白色恐怖陳館長講，伊知影猶有真濟人權議題需要重視，像博物館就有敆「移工」議題个專家合作，共兩陣人箍做伙，按算2021年8--月欲辦「移工人權展覽」。佇講座上尾有聽眾問館長對「語言轉型正義」个看法，陳館長講，博物館有leh培訓台語、原住民語等等母語个導覽人員，ǹg望會-當沓沓仔佇博物館實踐各種語言个平等權利。#台語捎攏有講座專欄，本文使用教育部推薦漢字敆臺灣閩南語羅馬字拼音方案。台文通訊BONG報322期，2021年1月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
主講／陳俊宏
記錄／張翠硯


12--月个 salon講座邀請「國家人權博物館」个陳俊宏館長，來敆 咱分享𪜶 tng-leh拍拚實踐个「轉型正義」空-khuè到底是leh做啥物？遮-个任務閣應該按怎透過藝術予一般民眾閣-較了解、重視歷史--leh？



陳館長佇講座一開始先說明「轉型正義」个意涵，簡單講就是，佇一个國家民主化了後，欲按怎來面對、處理彼寡過去因為政府「威權統治」，造成真濟違背人權个代誌、敆真濟性命个犧牲。轉型正義是每一个民主國家攏 愛經歷个過程。伊會-當分做四部份。第一，查明歷史真相。第二，到底是啥人愛負責任？第三，對被害者應該按怎進行身、心兩方面个補償？第四，為著莫 予歷史悲劇閣再發生，制度應該按怎改變？轉型正義是「為著未來，咱 愛面對過去」。

「促轉會」个轉型正義空-khuè有分幾个小組，其中「保存不義遺址」是想欲 共關押政治犯个所在，變做進行人權教育个場所。轉型正義有可能佇各種政治情形之下進行，可能是威權統治政府倒擔，像東、西德，嘛有可能是新、舊統治者合作，像南非，閣有一種是威權統治政府並無倒擔，𪜶 猶是掌握權力，佇 𪜶 个手--裡進行轉型正義，台灣就是這類。李登輝總統佇伊任內有進行被害者个賠償。現此時个政府，除了賠償嘛進行被害者个司法平反，共 𪜶除罪。

陳館長講，轉型正義毋是加害者敆被害者个代誌niâ，是逐家攏 愛面對个歷史，是文化反省運動。咱應該愛有「對抗」獨裁者个記持，毋是干-焦有獨裁者个記持。


「講故事」其實是有治療效果--个，佇你共代誌講予別人聽个過程，家己心肝內嘛 會感覺較好過。博物館嘛 會邀請受難者本人敆家屬做伙來參與「人權教育」个活動，共故事講予逐家聽。

有一位佇南非接觸人權運動个大法官捌 共陳館長講，南非人權運動上關鍵个元素其實是藝術，比彼海量个紙本報告閣-較重要。透過藝術會-當創造對話、辯論个空間。

音樂對受難者來講，嘛是真重要个記持元素，𪜶 佇監獄內底會寫歌，欲 hông審判个時，嘛 會 共獄友交代愛唱佗一條歌共送，所以博物館會辦音樂工作坊，請𪜶來分享對𪜶有深刻意義个歌。除了音樂，「人權影展」是另外一个予議題接近民眾个方式。博物館共真濟敆議題相關个電影買公共放送个版權，若有學校想欲做人權教育課程，𪜶就會 共影片寄予學校做教材。博物館嘛揣藝術家敆 𪜶合作，一擺四個月，藝術家愛先上課了解白色恐怖个歷史背景遮 通開始創作。少年藝術家个相關創作百百款，有桌頂遊戲，嘛有leh講白色恐怖受難者故事个繪本。


博物館佇 2020年5月19解嚴紀念日這工，公佈校園白色恐怖地圖，統計全台灣有百幾个學校內底个不義遺址，老師若有想欲 予學生閣-較了解家己學校个歷史，博物館就倩講師去敆老師合作上課。目前已經有十幾間學校敆 𪜶 leh合作。合作初步是由博物館策畫展覽，予學校个老師敆學生閣進一步了解歷史，佇合作个過程當中，有學校毋-若舉辦歷史資料个展覽niâ，佇了解閣-較濟歷史真相了後，閣製作相關議題个舞台劇來講故事、保存家己个歷史。這對博物館來講，是足大个鼓勵。


博物館嘛有規畫專工共囡仔做導覽个活動，等𪜶熟sāi園區了後，換𪜶來導覽別个囡仔，嘛有囡仔捌策畫展覽邀請蔡總統來看。專門創作真濟囡仔齣个「Lo-裡-仔（『夾腳拖』）劇團」嘛寫足濟白色恐怖个故事，予囡仔自細漢通了解自由敆人權个意義。


陳館長講，伊知影猶有真濟人權議題需要重視，像博物館就有敆「移工」議題个專家合作，共兩陣人箍做伙，按算2021年8--月欲辦「移工人權展覽」。佇講座上尾有聽眾問館長對「語言轉型正義」个看法，陳館長講，博物館有leh培訓台語、原住民語等等母語个導覽人員，ǹg望會-當沓沓仔佇博物館實踐各種語言个平等權利。


