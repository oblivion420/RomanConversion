台文通訊BONG報: 白腹仔（『高山白腹鼠』）

#台灣動物記事 專欄，本文使用教育部推薦漢字敆臺灣閩南語羅馬字拼音方案。
台文通訊BONG報311期，2020年2月出刊。



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：易俊宏



出處  雪霸國家公園管理處



庚子年初這篇專欄，就是愛來共逐家介紹咱台灣遮有个 niáu鼠：白腹仔。看這名號，就知影 𪜶腹肚个毛是白色--个；因為𪜶主要是佇-leh 懸山生活，所以華語名內底閣有講著『高山』兩字。實際上，以前日本leh統治台灣个時陣，叫𪜶是「阿里山niáu鼠」。𪜶蹛佇 2000公尺懸 个山頂，佇 彼款所在， 𪜶無leh分食臊抑是食菜，雖然主要是食pok-ínn發芽个所在，毋-閣 嘛 會去掠蟲thuā。

𪜶是台灣懸山成有代表性个 niáu鼠，毋-若普遍，體型嘛 較大。𪜶除了腹肚是白色--个以外，跤-遮-抨 攏是烏殕色--个，𪜶 个尾溜足長，會比身軀閣-較長--寡。𪜶 个毛成幼，因為懸山頂會 足冷--个，𪜶需要予家己保持燒熱；長尾溜是予 𪜶 莫重敧爿，因為𪜶有時會 擘去樹仔頂。通常niáu鼠攏是佇-leh夜間活動，白腹仔嘛仝款，所以𪜶 个耳仔大、鬍鬚濟，攏是幫助𪜶 佇暗時活動个工具：鬍鬚會幫助𪜶了解頭前敆附近个狀況，閣-較遠--个 著-愛大耳仔來斟酌聽--囉！

懸山个動物無親像平地遐-nī仔濟，所以白腹仔會 予貓頭鳥、峇-hio̍h 這種食臊个鳥仔掠--去。野生个白腹仔差不多干-焦 會-當活一、兩冬爾-爾。𪜶生無濟，一胎平均是兩隻幼囝；雖然湠種較辛苦，但是人類活動成少佇-leh深山林內，所以𪜶 个生態目前是有淡薄仔危機niâ。國際自然保護聯盟共 𪜶囥佇 “Near Threatened” 名單內底，意思是講現此時𪜶 猶 會得過，但是若無共 𪜶保護好勢，成有可能隨會面對絕種个威脅，需要咱 閣-較注意--一-寡。

實際上，全世界个 niáu鼠差不多有五百外種，台灣有--个是十幾種。台灣遮有个 niáu鼠，毋-若白腹仔一種，我會繼續佇 這个專欄內底介紹其他台灣遮有个在種niáu鼠。雖然大部份人對niáu鼠个印象無好，但是最後欲來講一个敆 niáu鼠有關係个台語好話；因為最近肺炎疫情嚴重，望逐家今年攏「鼠來平安」，就是仝音「厝內平安」（厝-內 爿-an）个意思--啦！





#台灣動物記事 專欄，本文使用教育部推薦漢字敆臺灣閩南語羅馬字拼音方案。

台文通訊BONG報311期，2020年2月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
