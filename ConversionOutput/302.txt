台文通訊BONG報: 神祕个『貓頭鷹』
若是講著『貓頭鷹』，你个印象是啥？是Harry Potter內底出現个動物伴「Hedwig」、抑是佇廣告面頂掛一副目鏡、kánn-那真巧个尪仔？除了對『貓頭鷹』个印象以外，你敢知影『貓頭鷹』个台語按怎講？

5月21，台灣蠻野心足協會邀請李平篤老師來共聽眾介紹『貓頭鷹』這款生物，佇無仝社會，『貓頭鷹』代表無仝意思，普遍來講，『貓頭鷹』因為出現佇古早个希臘神話當中，是智慧女神个使者（sù-tsiá），所以有「智慧」个象徵。另外，因為『貓頭鷹』个日本話發音「ふくろう」（Fukurou）敆「不苦労（袂辛苦）」、「福郎」倚音，致使『貓頭鷹』佇日本成做福氣个代表，真濟建築（親像日本時代起好个台大文學院）抑是伴手包裝，頂面攏有『貓頭鷹』个圖抑像。

翻頭轉來台灣。華語講个『貓頭鷹』，是因為『貓頭鷹』个面看--起-來親像貓仔面，án-ne台語--leh？『貓頭鷹』个台語號做「鴣黃（koo-n̂g）」（編按：嘛有人叫𪜶暗光鳥、貓頭鳥），原因是這款生物身軀頂懸 个色水枯黃枯黃，嘛方便𪜶 覕 佇樹頂歇睏。無仝語言呈現無仝看待个角度，這是成趣味个代誌。

咱人創作故事，將鴣黃當做智慧、幸福个代表，毋是凊彩講講，事實上，鴣黃生存佇地球有𪜶 个本領。為著欲 佇暗時活動，鴣黃个烏仁是暗色--个，目睭閣是管仔形--个，予鴣黃个目睭固定佇目空，袂 tín動遮 通好掠食物，這-媽 翕相機个跤架就是án-ne 个設計原理；另外，鴣黃个面盤嘛真特別，筋肉會-當伸勼，閣有滑滑个特化羽毛，方便收音敆助眠。老師閣展一張相片予 gún看，彼張相片是攝影師對一隻鴣黃个 跤-遮-抨 翕--過-去，毋-閣鴣黃个頭煞完全轉--過-來，原來是鴣黃為著掠獵物，𪜶 个頭演化做14塊頷頸骨，每一塊大約會-當 踅 20度。猶有足濟趣味个鴣黃智識，親像𪜶 个耳空倒爿較 懸、正爿較低，就是欲 佇聽著聲、越頭个時陣，予身體去計算兩爿耳空个時間差，換算做距離，án-ne 个構造後--來嘛 予人類提去參考，成做定位功能个設計原理。是毋是足趣味--leh？

目前全世界鴣黃超過130種，台灣會-當看著13種。其中峇-hio̍h屬--个有12種，就是面盤親像貓仔；另外一種就是華語講个『草鴞、猴面鷹』，面盤親像猴，佇台灣數量無濟，已經列入保育動物个範圍。

就親像台灣蠻野心足協會一直leh強調、tshui-捒 个代誌——用台語來講環境。咱 个本土語言敆環境長期受著破壞，需要好好仔復育，復育个頭一步就是愛去接觸、了解歷史、內涵，講座聽煞，對貓頭鳥、鴣黃有閣-較濟个了解，會記得後擺去野外看著遮-个生物，用尊重个態度欣賞--𪜶、好好仔共 𪜶保護。

編按：本文是2020/5/21棲地復育台語講座「神秘个貓頭鷹」講座摘要記錄，講者李平篤是台灣大學生化科技學系个名譽教授。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃十場有關生態環境議題个台語講座，歡迎逐家佇逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。

蠻野講堂 https://reurl.cc/0oAEKo
#棲地復育台語講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報316期，2020年7月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。


作者：邱宴藜






若是講著『貓頭鷹』，你个印象是啥？是Harry Potter內底出現个動物伴「Hedwig」、抑是佇廣告面頂掛一副目鏡、kánn-那真巧个尪仔？除了對『貓頭鷹』个印象以外，你敢知影『貓頭鷹』个台語按怎講？



5月21，台灣蠻野心足協會邀請李平篤老師來共聽眾介紹『貓頭鷹』這款生物，佇無仝社會，『貓頭鷹』代表無仝意思，普遍來講，『貓頭鷹』因為出現佇古早个希臘神話當中，是智慧女神个使者（sù-tsiá），所以有「智慧」个象徵。另外，因為『貓頭鷹』个日本話發音「ふくろう」（Fukurou）敆「不苦労（袂辛苦）」、「福郎」倚音，致使『貓頭鷹』佇日本成做福氣个代表，真濟建築（親像日本時代起好个台大文學院）抑是伴手包裝，頂面攏有『貓頭鷹』个圖抑像。



翻頭轉來台灣。華語講个『貓頭鷹』，是因為『貓頭鷹』个面看--起-來親像貓仔面，án-ne台語--leh？『貓頭鷹』个台語號做「鴣黃（koo-n̂g）」（編按：嘛有人叫𪜶暗光鳥、貓頭鳥），原因是這款生物身軀頂懸 个色水枯黃枯黃，嘛方便𪜶 覕 佇樹頂歇睏。無仝語言呈現無仝看待个角度，這是成趣味个代誌。



咱人創作故事，將鴣黃當做智慧、幸福个代表，毋是凊彩講講，事實上，鴣黃生存佇地球有𪜶 个本領。為著欲 佇暗時活動，鴣黃个烏仁是暗色--个，目睭閣是管仔形--个，予鴣黃个目睭固定佇目空，袂 tín動遮 通好掠食物，這-媽 翕相機个跤架就是án-ne 个設計原理；另外，鴣黃个面盤嘛真特別，筋肉會-當伸勼，閣有滑滑个特化羽毛，方便收音敆助眠。老師閣展一張相片予 gún看，彼張相片是攝影師對一隻鴣黃个 跤-遮-抨 翕--過-去，毋-閣鴣黃个頭煞完全轉--過-來，原來是鴣黃為著掠獵物，𪜶 个頭演化做14塊頷頸骨，每一塊大約會-當 踅 20度。猶有足濟趣味个鴣黃智識，親像𪜶 个耳空倒爿較 懸、正爿較低，就是欲 佇聽著聲、越頭个時陣，予身體去計算兩爿耳空个時間差，換算做距離，án-ne 个構造後--來嘛 予人類提去參考，成做定位功能个設計原理。是毋是足趣味--leh？



目前全世界鴣黃超過130種，台灣會-當看著13種。其中峇-hio̍h屬--个有12種，就是面盤親像貓仔；另外一種就是華語講个『草鴞、猴面鷹』，面盤親像猴，佇台灣數量無濟，已經列入保育動物个範圍。



就親像台灣蠻野心足協會一直leh強調、tshui-捒 个代誌——用台語來講環境。咱 个本土語言敆環境長期受著破壞，需要好好仔復育，復育个頭一步就是愛去接觸、了解歷史、內涵，講座聽煞，對貓頭鳥、鴣黃有閣-較濟个了解，會記得後擺去野外看著遮-个生物，用尊重个態度欣賞--𪜶、好好仔共 𪜶保護。










編按：本文是2020/5/21棲地復育台語講座「神秘个貓頭鷹」講座摘要記錄，講者李平篤是台灣大學生化科技學系个名譽教授。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃十場有關生態環境議題个台語講座，歡迎逐家佇逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。



蠻野講堂 https://reurl.cc/0oAEKo






#棲地復育台語講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報316期，2020年7月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
