台文通訊BONG報: 跋-pue
#台灣人寫真 專欄，本文使用教育部推薦漢字敆臺灣閩南語羅馬字拼音方案。台文通訊BONG報320期，2020年11月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

作者：蕭聿萱 「萱--个，來共阿公報到，愛 會記得講家己个名！」逐擺轉阿媽𪜶兜，阿媽攏 會講這句話。阿公過身到今已經十外冬--啊，阿媽講个「共阿公報到」其實就是拜阿公个神主牌仔。阿公過身个時陣我遮九歲爾-爾，坦白講，我對伊成實是無啥印象。我甚至已經無法度想起伊个聲是懸是低，嘛無法度想起我徛佇伊邊--阿 个時，我个身懸到𪜶身軀个佗位。毋-閣伊猶是有時陣 會出現佇我个夢中，夢中个伊坐佇客廳看報紙，阿媽坐佇邊--阿揀菜，就親像伊閣在世个時仝款。我會記得阿公過身彼工，阿媽是偌堅強，堅強甲 毋願哭出聲。阿媽是足愛阿公--个。一般來講，拜祖先是燒金紙就好，毋-閣因為捌有親成夢著阿公來共伊講無錢通 開，所以無論是清明、重陽抑是做忌，阿媽一定會 拗 足濟金元寶，交代阮遮-个做孫--个提去燒予阿公。十幾冬過去--啊，阿媽猶原leh 拗金元寶。「萱--个，阿公食飽--啊。」阿媽若是講出這句話，就表示伊跋著siūnn-pue，嘛代表阮欲準備去燒金紙敆金元寶--啊。坦白講，燒金紙這件代誌是足無聊--个；熱天免講，已經熱甲 欲害，閣 愛忍受彼个火leh燒，真正是會燒甲懷疑人生；有時陣就算是寒天，嘛有可能拄著落雨，這个時陣 著-愛 覕 佇 nî-tsînn跤，猶是加減會 沃著雨。我捌問過媽媽，阿媽欲 拗金元寶拗 甲 冬時？「莫 án-ne問，這 嘛是阿媽个一个寄託。」我嘛有問逐擺攏 敆我做伙去燒金紙个苦主，阮小妹。「檢采會一直到阿媽轉--去个 彼个時陣。」我嘛是án-ne想呢。頂擺轉阿媽𪜶兜个時陣，阿媽看--起-來足歡喜--个，伊一直敆我講小學同學會个代誌，我閣叫是阿媽今年有轉去伊个故鄉——彰化二水。「阿媽你是冬時去同學會--个？」「20冬進前啊，彼當時是恁阿公開車載我轉--去--个。」我捌聽過一个講法，人若食老，就會開始越頭看家己个青春。我感覺這是足合理个代誌，畢竟人生干-焦一擺爾-爾，精彩--个通常攏 佇少年時代。阿媽个青春，十頁內底，十頁攏 會-sái揣著阿公个形影。阿媽嘛 tiānn-tiānn提一寡古早个相片出--來，予阮臆佗一个是阿公。「恁阿公少年个時陣有緣投--無？」雖然阿媽是喙笑目笑，嘛無法度共伊个思念am-崁--起-來。彼年，阿公確定得著癌症个時，已經是尾期--啊。詳細个情形我是毋知，毋-閣阿公kánn-那早早就共家己个後事鋪排好勢，嘛一定有敆阿媽參詳；我會 án-ne感覺是因為阿公个塔位是「雙人房」。是呢，𪜶已經代先共阿媽个塔位買好--啊。聽--起-來是一件會 予人起毛管个代誌，但是阿媽從來毋 捌對「死亡」表現出一sut-sut仔驚惶。阿媽是足愛阿公--个。逐擺去靈骨塔个時，阿媽攏 會 攢兩个十箍个銀角仔當做是pue。我一直攏有看著阿媽个眼神，伊跋-pue 个一目呢仔，伊个期待，敆 跋--出-來是笑pue 个無奈，無pue 个失望，閣有siūnn-pue 个心滿意足。愛用跋-pue 个方式遮有法度敆親愛--个講話，這款代誌我真正猶無法想像。阿媽是偌堅強，堅強甲從來毋 捌大聲哭--出-來。我閣 會記得阿公過身个前一工，其實阮攏知影阿公个時間已經差不多--啊，除了阿媽。阿媽規工無歇睏，伊就坐佇阿公邊--阿，按怎攏無願意放棄急救。雖罔阿公人已經無意識，三魂七魄嘛 攏歸天--啊。講再見，彼是偌痛苦个代誌；我毋知阿媽彼當時leh想啥，毋-閣「阿媽个青春」這本冊，過了彼工，就袂 閣看著阿公个形影。我是毋知影阿媽敆阿公个愛情故事，雖然彼个年代應該是相親，無，就是爸母叫你結婚就結婚，是無法選擇--个。順紲講--一-下，因為彼个年代个人攏 較早結婚，所以我到這个年歲猶未結婚對阿媽來講已經是足老、足 毋-通--啊。「萱--个，你冬時欲結婚？阿媽个時間已經賰無偌濟--囉！」毋-閣 這-媽就是án-ne，我閣 leh讀大學，閣 leh寫這篇文章，除了燒金紙以外閣有足濟足濟代誌欲做；阿媽嘛 猶是會繼續思念阿公，繼續拗金元寶，繼續叫阮遮-个做孫--个去燒金紙敆金元寶予阿公。阿媽會 án-ne過生活，一直到伊欲 轉--去个 彼一工。「袂--啦！阿媽你一定會食百二--啦！」#台灣人寫真 專欄，本文使用教育部推薦漢字敆臺灣閩南語羅馬字拼音方案。台文通訊BONG報320期，2020年11月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
