台文通訊BONG報: 博物館敆 咱 个集體記憶

「博物館」對字面來看，是一種共五花十色个 物件，攏總收藏个所在，毋-閣事實上，每一間博物館干-焦收藏特定主題个藏品。所以博物館毋是啥物 攏有，顛倒是經過「選擇」所展示--出个「博物」。

既然博物館展覽、收藏--个是特別主題抑是文化个空間，其實就是leh呈現咱某一種集體記憶，將咱歷史發展上值得流傳--落-去个代誌收集--起-來，甚至展覽。博物館敆集體記憶个關係是密tsiuh-tsiuh，這擺台語捎攏有隨邀請曹欽榮老師來分享博物館敆集體記憶个關係，嘛透過老師个經驗思考台灣个集體記憶愛按怎重建。

對日本時代開始，台灣做一个殖民地，總督府佇 遮進行人類學式个調查、收集，閣不時舉辦執政博覽會，來宣傳家己个國力，台灣佇 予人殖民个過程，嘛經歷現代化，博物館佇台灣社會開始成做傳播國家認同个方式。曹老師強調現代化敆集體記憶、文化有真大个關係，咱 愛先了解台灣个歷史發展遮有法度討論紲--落-來个問題。若án-ne，這-媽吵甲 pìn-pìn-piàng-piàng 个「轉型正義」又閣是按怎來--个？一般咱 會認為轉型正義就是為著實現正義來重新定義過去，予歷史轉型、恢復伊應當愛有个評價。毋-閣，曹老師提出無仝个看法，伊認為轉型正義是「轉型期間个正義」，親像一條河時常佇 遐，河內底个水來來去去，看--起-來攏仝款，毋-閣 袂是仝款个河水。歷史嘛是不斷leh變動，過去會存在是因為「這-媽」个 咱選擇按怎欲保存，伊是動態--个，嘛是現在--个，所以轉型正義就是現在个人利用過去來處理現代問題。

曹老師參與真濟台灣轉型正義个運動，親像訪談白色恐怖受難者、出版調查專冊，伊嘛 捌擔任袂少人權博物館个設計師，透過訪談受難者敆家屬，伊親身體會hông掩崁 个 彼段歷史記憶，開始讀白色恐怖、轉型正義相關个冊，《文化記憶研究手冊》用跨學科、國際个角度來探討文化記憶，說明文化記憶就是為著共同未來，想欲 對過去揣著出路，好面對現在个問題，遮 會需要無仝學科个智識來了解多面相个歷史，並且敆國際關係做伙討論，做一个跨學科、跨國家个整體思考。利用科技、身體閣有生態等重新建立文化敆集體記憶。

除了老師推薦个研究冊，文化需要對記憶開始保存，老師講起𪜶出版个訪談錄，對歷史中創作个作品，就是走揣家己集體記憶个成果，透過訪談記錄，書寫个過程會進入記憶个場域，予過去个故事kánn-那「拼圖」一塊一塊鬥--起-來，然後出版、推廣，遮有法度推捒 予 閣-較濟人知影，曹老師个《流麻溝15號：綠島女生分隊與其他》、《228之後，祖國在哪裡：白色恐怖倖存者 六龜客家人吳聲潤的故事》、《自由遺產：台灣228、白恐紀念地故事》就是上好个實踐。

毋-若出版，博物館閣-較是推廣个好所在，尤其台灣个博物館成濟，人權議題應當愛運用人會-當 佇「空間」內底親身體驗个優勢，共展覽徙到過去白色恐怖个地點，配合導覽敆當地个產業，予博物館成做娶領个角色。

曹老師上尾開真濟時間共 咱介紹白色恐怖綠島紀念園區，創立、辦理活動閣有推廣人權觀念个過程有juā-nī辛苦，兩點鐘个演講根本無法度體會，毋-閣 這場演講欲強調--个其實是集體記憶个重要性。人類个記憶干-焦 佇集體記憶中存在，一个社會愛有家己个認同，就愛有仝款个記憶，彼就是集體記憶，一旦有集體記憶，遮 會有家己个文化敆文化認同。以現在个心理狀態來重建咱 个過去，國家个意識、主體性就顯現，相關个產業嘛自然存在。

「烏暗觀光」是曹老師為人權議題个推廣所設个期望，雖然是烏暗个過去，毋-閣為著共同體个未來，咱 愛重新理解過去，講予開、拆予明，親像「烏暗觀光」四字，頭前是烏，面對了後，後壁會是光。







#台語捎攏有講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報309期，2019年12月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#台語捎攏有講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報309期，2019年12月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：邱宴藜

（本文是2019年11月初6 个 台語捎攏有講座摘要記錄，主講者曹欽榮長期投入台灣歷史遺址、紀念館設計實務、田野記錄个事工）







「博物館」對字面來看，是一種共五花十色个 物件，攏總收藏个所在，毋-閣事實上，每一間博物館干-焦收藏特定主題个藏品。所以博物館毋是啥物 攏有，顛倒是經過「選擇」所展示--出个「博物」。

  

既然博物館展覽、收藏--个是特別主題抑是文化个空間，其實就是leh呈現咱某一種集體記憶，將咱歷史發展上值得流傳--落-去个代誌收集--起-來，甚至展覽。博物館敆集體記憶个關係是密tsiuh-tsiuh，這擺台語捎攏有隨邀請曹欽榮老師來分享博物館敆集體記憶个關係，嘛透過老師个經驗思考台灣个集體記憶愛按怎重建。



對日本時代開始，台灣做一个殖民地，總督府佇 遮進行人類學式个調查、收集，閣不時舉辦執政博覽會，來宣傳家己个國力，台灣佇 予人殖民个過程，嘛經歷現代化，博物館佇台灣社會開始成做傳播國家認同个方式。曹老師強調現代化敆集體記憶、文化有真大个關係，咱 愛先了解台灣个歷史發展遮有法度討論紲--落-來个問題。若án-ne，這-媽吵甲 pìn-pìn-piàng-piàng 个「轉型正義」又閣是按怎來--个？一般咱 會認為轉型正義就是為著實現正義來重新定義過去，予歷史轉型、恢復伊應當愛有个評價。毋-閣，曹老師提出無仝个看法，伊認為轉型正義是「轉型期間个正義」，親像一條河時常佇 遐，河內底个水來來去去，看--起-來攏仝款，毋-閣 袂是仝款个河水。歷史嘛是不斷leh變動，過去會存在是因為「這-媽」个 咱選擇按怎欲保存，伊是動態--个，嘛是現在--个，所以轉型正義就是現在个人利用過去來處理現代問題。



曹老師參與真濟台灣轉型正義个運動，親像訪談白色恐怖受難者、出版調查專冊，伊嘛 捌擔任袂少人權博物館个設計師，透過訪談受難者敆家屬，伊親身體會hông掩崁 个 彼段歷史記憶，開始讀白色恐怖、轉型正義相關个冊，《文化記憶研究手冊》用跨學科、國際个角度來探討文化記憶，說明文化記憶就是為著共同未來，想欲 對過去揣著出路，好面對現在个問題，遮 會需要無仝學科个智識來了解多面相个歷史，並且敆國際關係做伙討論，做一个跨學科、跨國家个整體思考。利用科技、身體閣有生態等重新建立文化敆集體記憶。



除了老師推薦个研究冊，文化需要對記憶開始保存，老師講起𪜶出版个訪談錄，對歷史中創作个作品，就是走揣家己集體記憶个成果，透過訪談記錄，書寫个過程會進入記憶个場域，予過去个故事kánn-那「拼圖」一塊一塊鬥--起-來，然後出版、推廣，遮有法度推捒 予 閣-較濟人知影，曹老師个《流麻溝15號：綠島女生分隊與其他》、《228之後，祖國在哪裡：白色恐怖倖存者 六龜客家人吳聲潤的故事》、《自由遺產：台灣228、白恐紀念地故事》就是上好个實踐。



毋-若出版，博物館閣-較是推廣个好所在，尤其台灣个博物館成濟，人權議題應當愛運用人會-當 佇「空間」內底親身體驗个優勢，共展覽徙到過去白色恐怖个地點，配合導覽敆當地个產業，予博物館成做娶領个角色。



曹老師上尾開真濟時間共 咱介紹白色恐怖綠島紀念園區，創立、辦理活動閣有推廣人權觀念个過程有juā-nī辛苦，兩點鐘个演講根本無法度體會，毋-閣 這場演講欲強調--个其實是集體記憶个重要性。人類个記憶干-焦 佇集體記憶中存在，一个社會愛有家己个認同，就愛有仝款个記憶，彼就是集體記憶，一旦有集體記憶，遮 會有家己个文化敆文化認同。以現在个心理狀態來重建咱 个過去，國家个意識、主體性就顯現，相關个產業嘛自然存在。



「烏暗觀光」是曹老師為人權議題个推廣所設个期望，雖然是烏暗个過去，毋-閣為著共同體个未來，咱 愛重新理解過去，講予開、拆予明，親像「烏暗觀光」四字，頭前是烏，面對了後，後壁會是光。







#台語捎攏有講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報309期，2019年12月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
