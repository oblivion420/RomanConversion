台文通訊BONG報: 是按怎捌 著過武漢肺炎嘛是建議愛 閣注疫苗？
作者：羅九安

為怎樣捌 著過武漢肺炎个人嘛 愛注疫苗？疫苗个路用是leh幫贊免疫系統佇 猶未拄著病毒進前，會-當先培養抵抗伊个免疫力，包括中和抗體敆 T細胞。毋-閣你若是捌 著過病，照理講，你應該就會有免疫力，敢 著 閣需要注疫苗？而且以早个認定是，自然感染所得--著个免疫力，通常會比注預防射所得--著--个 較有力嘛擋較久。毋-閣美國CDC 嘛是呼籲，就算是著過武漢肺炎个人嘛 著趕緊來注，較 毋驚閣 予病uè--著。


注疫苗所得--著个抗體對變種病毒較有效

武漢肺炎个病毒屬RNA病毒，本身就𠢕突變，閣加上伊湠到全世界，致使伊到今已經生出幾若款个突變株。衛生專家就煩惱病毒若直直突變--落-去，恐驚會致到疫苗失去保護力。一个美國Washington大學个團隊，共注過兩筒Moderna（『莫德納』）疫苗个人敆 著病復原个患者血清--裡个抗體做比phīng，看佗一款抗體對無仝个突變株較有保護力。𪜶 个結果顯示，注Moderna疫苗得--著个中和抗體，對壓制無仝變種病毒較有路用。

斟酌共伊分析以後，𪜶發見注疫苗所產生个抗體，主要是leh認病毒外殼一種叫做RBD 个抗原。因為病毒利用RBD 敆細胞表面个 ACE2受體結合來感染細胞。RBD若予抗體包牢--leh，病毒就無才調閣感染細胞，也就是講，抗體共病毒中和。注Moderna疫苗，會刺激免疫系統生出濟濟無仝款个中和抗體，來掠RBD抗原頂面無仝款个結構，也就是所謂个抗原決定位。所擺，就算其中一个抗體因為相對應个抗原決定位突變失去中和力，嘛 會-sái倚靠別个抗體來中和病毒。

Hām伊相比，uè著病以後自然產生个抗體有較濟款，會認病毒無仝部位个抗原，袂 干-焦集中佇 RBD。不而過，雖罔整體來看抗體有較濟種，毋-閣伊針對RBD 个中和抗體種類比注疫苗--个 較少，所以若拄著有變異个抗原決定位个變種病毒个時陣，就較無別款抗體通 鬥跤手，共病毒中和个能力就較輸注疫苗--个。


予 捌 著過病个人補注疫苗

既然注疫苗所得--著个抗體kánn-那比自然產生--个 較有力，咱是毋是著-愛呼籲捌 著過病个人嘛來注？兩个英美个研究團隊分別佇《科學》期刊發表𪜶針對這个議題个論文。𪜶發見若予 著過病復原个人，閣補注一筒輝瑞／BNT或者是Moderna 个 RNA疫苗，𪜶血清--裡个中和抗體量會 擤-懸 1,000倍。而且閣是對 干-焦對原底个武漢株有效，進步到會-當對付包括英國株、南非株等等無仝類个變種病毒！保護力贏過注兩筒疫苗、毋-閣 毋 捌 著過病个人。毋-閣若是予 𪜶 加注第二筒，抗體个效價並袂比干-焦注一筒較好。

這个現象予科學家感覺真趣味，因為這款雄雄擤-懸 个抗體反應是免疫系統佇第二擺拄著仝款病毒个時陣，成典型个反應，通常由記憶B細胞敆 T細胞聯合發動。毋-閣 彼幾个著病个人毋 捌 uè著變異株，輝瑞／BNT 敆 Moderna 个疫苗嘛是照武漢株落去設計--个，照講𪜶 个免疫系統無接觸過變種病毒，為怎樣煞 會 予 𪜶生出會-當中和變種病毒个抗體敆相關个 T細胞--leh？

現此時得--著个研究資料顯示，予初代个武漢株感染以後，免疫系統會生出兩類無仝个記憶B細胞。一類會分泌一模一樣个抗體，專門對抗仝彼隻病毒。另外彼類个 B細胞就毋是干-焦一種，伊是由濟濟種B細胞株組成，會-sái分泌無仝款个抗體。這大類个 B細胞所做--出-來个抗體，對頭先彼隻病毒凡勢無大路用，毋-閣伊通確保咱未來假使拄著變種病毒，免疫系統嘛有才調對付，算是一種超前部署个策略。

記憶B細胞leh發展个過程--裡，的確愛有T細胞个參與，T細胞个種類若愈豐富，培養--出-來个 B細胞就會愈多元。大多數个新冠病毒疫苗，𪜶使用个抗原干-焦是病毒外殼彼个親像尖刺个 spike卵白質；所以注--落-去誘發个抗體敆 T細胞干-焦 會對付spike，特別是伊頂面會 敆細胞个受體結合个 RBD。咱若予病毒uè--著，病毒內底攏總25个無仝款个抗原，攏有機會予免疫系統接觸--著，予 咱生出較豐富个記憶B細胞hām T細胞。若予 著過病个人補注疫苗，𪜶體內百百款个記憶B細胞敆 T細胞一下受抗原刺激以後，就隨分泌大量無仝个抗體，通中和tài無仝突變个病毒。

以上个研究結果說明，補注一筒疫苗對捌 著過武漢肺炎个人有大利益，毋-若加強對原底彼隻病毒个抵抗力，嘛連帶增加對變種病毒个保護力。不而過，是按怎注第二筒了煞無出現免疫力加強个效果？敢講若捌 著過病，疫苗就無需要注到兩筒？注AZ 个腺病毒疫苗抑是高端个次卵白質疫苗敢 會有類似个效果？這幾个問題个答案，咱目前猶無介清楚，的確愛有較齊全个資料遮 通解sueh。

（本文對 Blog「讀台語，學科學 Tha̍k Tâi-gí, o̍h kho-ha̍k」轉載，有得著作者同意，漢羅用字有調整，原文網址是：https://reurl.cc/W3e51D）

讀台語，學科學 Tha̍k Tâi-gí, o̍h kho-ha̍khttps://funbiochampion.com


李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：羅九安為怎樣捌 著過武漢肺炎个人嘛 愛注疫苗？疫苗个路用是leh幫贊免疫系統佇 猶未拄著病毒進前，會-當先培養抵抗伊个免疫力，包括中和抗體敆 T細胞。毋-閣你若是捌 著過病，照理講，你應該就會有免疫力，敢 著 閣需要注疫苗？而且以早个認定是，自然感染所得--著个免疫力，通常會比注預防射所得--著--个 較有力嘛擋較久。毋-閣美國CDC 嘛是呼籲，就算是著過武漢肺炎个人嘛 著趕緊來注，較 毋驚閣 予病uè--著。注疫苗所得--著个抗體對變種病毒較有效武漢肺炎个病毒屬RNA病毒，本身就𠢕突變，閣加上伊湠到全世界，致使伊到今已經生出幾若款个突變株。衛生專家就煩惱病毒若直直突變--落-去，恐驚會致到疫苗失去保護力。一个美國Washington大學个團隊，共注過兩筒Moderna（『莫德納』）疫苗个人敆 著病復原个患者血清--裡个抗體做比phīng，看佗一款抗體對無仝个突變株較有保護力。𪜶 个結果顯示，注Moderna疫苗得--著个中和抗體，對壓制無仝變種病毒較有路用。斟酌共伊分析以後，𪜶發見注疫苗所產生个抗體，主要是leh認病毒外殼一種叫做RBD 个抗原。因為病毒利用RBD 敆細胞表面个 ACE2受體結合來感染細胞。RBD若予抗體包牢--leh，病毒就無才調閣感染細胞，也就是講，抗體共病毒中和。注Moderna疫苗，會刺激免疫系統生出濟濟無仝款个中和抗體，來掠RBD抗原頂面無仝款个結構，也就是所謂个抗原決定位。所擺，就算其中一个抗體因為相對應个抗原決定位突變失去中和力，嘛 會-sái倚靠別个抗體來中和病毒。Hām伊相比，uè著病以後自然產生个抗體有較濟款，會認病毒無仝部位个抗原，袂 干-焦集中佇 RBD。不而過，雖罔整體來看抗體有較濟種，毋-閣伊針對RBD 个中和抗體種類比注疫苗--个 較少，所以若拄著有變異个抗原決定位个變種病毒个時陣，就較無別款抗體通 鬥跤手，共病毒中和个能力就較輸注疫苗--个。予 捌 著過病个人補注疫苗既然注疫苗所得--著个抗體kánn-那比自然產生--个 較有力，咱是毋是著-愛呼籲捌 著過病个人嘛來注？兩个英美个研究團隊分別佇《科學》期刊發表𪜶針對這个議題个論文。𪜶發見若予 著過病復原个人，閣補注一筒輝瑞／BNT或者是Moderna 个 RNA疫苗，𪜶血清--裡个中和抗體量會 擤-懸 1,000倍。而且閣是對 干-焦對原底个武漢株有效，進步到會-當對付包括英國株、南非株等等無仝類个變種病毒！保護力贏過注兩筒疫苗、毋-閣 毋 捌 著過病个人。毋-閣若是予 𪜶 加注第二筒，抗體个效價並袂比干-焦注一筒較好。這个現象予科學家感覺真趣味，因為這款雄雄擤-懸 个抗體反應是免疫系統佇第二擺拄著仝款病毒个時陣，成典型个反應，通常由記憶B細胞敆 T細胞聯合發動。毋-閣 彼幾个著病个人毋 捌 uè著變異株，輝瑞／BNT 敆 Moderna 个疫苗嘛是照武漢株落去設計--个，照講𪜶 个免疫系統無接觸過變種病毒，為怎樣煞 會 予 𪜶生出會-當中和變種病毒个抗體敆相關个 T細胞--leh？現此時得--著个研究資料顯示，予初代个武漢株感染以後，免疫系統會生出兩類無仝个記憶B細胞。一類會分泌一模一樣个抗體，專門對抗仝彼隻病毒。另外彼類个 B細胞就毋是干-焦一種，伊是由濟濟種B細胞株組成，會-sái分泌無仝款个抗體。這大類个 B細胞所做--出-來个抗體，對頭先彼隻病毒凡勢無大路用，毋-閣伊通確保咱未來假使拄著變種病毒，免疫系統嘛有才調對付，算是一種超前部署个策略。記憶B細胞leh發展个過程--裡，的確愛有T細胞个參與，T細胞个種類若愈豐富，培養--出-來个 B細胞就會愈多元。大多數个新冠病毒疫苗，𪜶使用个抗原干-焦是病毒外殼彼个親像尖刺个 spike卵白質；所以注--落-去誘發个抗體敆 T細胞干-焦 會對付spike，特別是伊頂面會 敆細胞个受體結合个 RBD。咱若予病毒uè--著，病毒內底攏總25个無仝款个抗原，攏有機會予免疫系統接觸--著，予 咱生出較豐富个記憶B細胞hām T細胞。若予 著過病个人補注疫苗，𪜶體內百百款个記憶B細胞敆 T細胞一下受抗原刺激以後，就隨分泌大量無仝个抗體，通中和tài無仝突變个病毒。以上个研究結果說明，補注一筒疫苗對捌 著過武漢肺炎个人有大利益，毋-若加強對原底彼隻病毒个抵抗力，嘛連帶增加對變種病毒个保護力。不而過，是按怎注第二筒了煞無出現免疫力加強个效果？敢講若捌 著過病，疫苗就無需要注到兩筒？注AZ 个腺病毒疫苗抑是高端个次卵白質疫苗敢 會有類似个效果？這幾个問題个答案，咱目前猶無介清楚，的確愛有較齊全个資料遮 通解sueh。（本文對 Blog「讀台語，學科學 Tha̍k Tâi-gí, o̍h kho-ha̍k」轉載，有得著作者同意，漢羅用字有調整，原文網址是：https://reurl.cc/W3e51D）讀台語，學科學 Tha̍k Tâi-gí, o̍h kho-ha̍khttps://funbiochampion.com#醫學台文 專欄，本文使用教育部推薦漢字敆臺灣閩南語羅馬字拼音方案#台文通訊BONG報 330期，2021年9月出刊。 --------------------------------------------歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
