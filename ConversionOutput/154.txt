台文通訊BONG報: 美中對抗下个台灣敆香港
#台語捎攏有 專欄，本文使用教育部推薦漢字敆臺灣閩南語羅馬字拼音方案。台文通訊BONG報317期，2020年8月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

主講／吳介民    記錄／張翠硯（編按：因應政治情勢个快速變化，本文部份內容由講者佇講座了後提供補充，遮 予編輯部翻做台文。）話頭7--月个 salon講座邀請中研院社會學研究所个吳介民教授，佇香港版《國安法》拄通過了後个 7月初，來敆逐家分享伊對香港敆國際情勢个長期觀察。1997年7月初1，香港對英國个殖民地轉變轉去做中國个土地。其實，17冬前个 2003年，香港政府就根據《基本法》第23條拍算欲來制定《國家安全法》。猶-毋-閣，彼冬个 7月初1，有50萬人上街仔路遊行、示威反抗，佇 彼-冬-陣香港「半威權、半自由」个社會氣氛之下，去予人民擋--落-來。經過舊年開始个「反送中運動」，香港人民向世界各國展現反對極權政府个決心。不而過，中國敆香港猶是佇今年6月30簽署、實施《國安法》。中共為啥物 欲制定香港版《國安法》？香港版《國安法》大約有這寡目的：阻擋民主派，予 𪜶 佇立法會選舉無法度過半、欲想盡辦法予參選人失去資格。7月30，香港政府共香港民主派黃之鋒等12个立法會議員个參選資格取消，也就是所謂个 DQ（disqualify）。紲--落-來佇 7月31，特首林鄭月娥宣佈立法會選舉欲延後一年，理由是COVID-19疫情嚴重。林鄭講這是「艱難个決定，毋-閣得著北京中央支持」，閣強調講「無政治考慮」。到遮來，這擺立法會選舉活動已經hông「沒收」。欲斬斷香港對外界个連結，尤其一寡NGO長期對香港攏有提供民主社會个支援。7月30，香港警察通緝六名流亡抑是人佇海外个香港人，包含羅冠聰、陳家駒、劉康、鄭文傑、朱牧民敆黃台仰。控訴个罪名是『涉嫌煽動分裂國家』敆『涉嫌勾結外國或境外勢力危害國家安全』，其中四个人主要是因為𪜶有佇面冊發言共定罪。欲全面來管制、治理香港。香港政府原本佇英國管轄之下，有真獨立、完整个司法系統，遮有才調成做世界个經濟中心。欲進行「第二擺回歸」，雖罔香港已經予中國收轉來統治20外冬，人民反抗、無認為家己是中國人--个，猶真濟。實施全面个政治手段heh驚，予人民毋敢閣 上街仔路抗爭。敆台灣人个關連敆台灣人較有關連--个，是《國安法》个四大罪名：『分裂國家、外國勢力、顛覆政權、恐怖主義』——就算你人無佇香港，若是行為牽涉這幾个罪，嘛 會出問題。另外，佇施行細則內底，甚至要求相關人員，袂得拒絕提供犯罪相關資料。所致，咱台灣政府針對派官員駐香港个 空-khuè，愛有適當个對策。國安法遮-个規範，刁工予人無夠時間通反應，香港政府真有可能佇最近就掠一寡娶頭反抗運動个人，來「刣雞教猴」。7月29，香港警察國安處共「學生動源」前成員鍾翰林、何諾恆、何忻諾、陳渭賢等四个人掠--起-來。警方表示，掠--𪜶 个理由是根據𪜶 佇社群網站頂頭个言論，引用《國安法》第20條敆第21條，閣講市民「若有宣告，就已經是煽動个罪行」。那像吊燈內底个「大尾蛇」（『巨蟒』），覕起來偷偷仔共你看，予真濟學者毋敢批評中國，若無，會提無中國个研究資料、資源，學術研究成果會受影響。大學編雜誌个經驗吳教授講佇伊讀大學个年代，有做過《大學新聞》總主筆，捌 予人要求共文章內底个「階級」改做「階層」遮 會-當刊。1986年，《大學新聞》嘛 捌因為刊一篇剾洗政治个 bàng-gà去hông停社一冬。這是表面上个理由，真正个原因是伊敆一寡人娶大學新聞社等幾个社團个學生去鹿港參與「反杜邦運動」。可見1980年代，校園个政治氣氛猶-閣真緊張。伊舉這寡古早个例講予逐家聽，感覺未來个香港真有可能經歷台灣以早个「白色恐怖」。國際反應美國訂《香港自治法》，會-當制裁破壞香港自治个官員。英國予有「英國海外僑民」護照个香港人，會-當申請做永久居留个英國公民。到7--月初旬為止，歐盟敆日本攏無採取啥mih行動，干-焦表示「遺憾」。反送中運動動員敆鎮壓个規模攏 足大，濟濟人hông判暴動罪、猶 leh審查个案件嘛真濟。參與運動--个，70%～80% 攏是16到30歲个香港少年人。其中hông判暴動罪--个，身份是「學生」个比例占上懸。這 會-當講是一擺「青年學生運動」。根據研究調查，香港經過2014年个「雨傘運動」敆舊年个「反送中運動」了後，大部份攏認為家己是香港人，認為家己干-焦是中國人--个，愈來愈少。美國个國際力量佇中國力量愈來愈強个情勢之下，美國是世界上猶 會-當插手控制个角色。美中這-陣是佇-leh新冷戰狀態。毋-閣，美國敆台灣是盟友，咱 敆香港嘛是「戰略互助」關係，佇中國對香港敆台灣造成威脅个情形之下，台灣是幫助香港个關鍵。香港若是政治情勢愈來愈䆀，恐驚後一个受影響--个，就是台灣。台灣民意對中國个觀點針對台灣民意對中國政府个觀點來講，2012～2020年个調查比較--起-來，今年猶-閣認為中國政府敆台灣是朋友--个，比舊年明顯減少。調查嘛發現講，台灣社會有67% 个人支持反送中運動，算是比例真懸、普遍攏贊聲个態度。反送中運動嘛是今年初台灣選舉趨勢改變个關鍵因素之一。台灣後一步會-當按怎做？咱 會-當提供人道救援，會-當吸引香港个資金敆人才，毋-閣，這點嘛有袂少人反對，因為香港个資金，有真濟實際上是中國資金leh huānn。咱 閣-較適合做--个，其實是吸引較濟教育、新聞、演藝、NGO各界个香港人才來台灣。閣-較進一步周全个計畫，就愛 共 咱 个移民政策嘛包含在內。Ǹg望台灣佇目前个世界情勢發展當中，會-當變做「全球公民社會」个「連結」之一，予台灣佇國際扮演閣-較重要个角色。#台語捎攏有 專欄，本文使用教育部推薦漢字敆臺灣閩南語羅馬字拼音方案。台文通訊BONG報317期，2020年8月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
