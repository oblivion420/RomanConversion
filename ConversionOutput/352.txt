台文通訊BONG報: 武漢肺炎疫情下个生活
作者：吳柏鴻

5月中，咱台灣開始進入「三級警戒」个疫情生活，公共場所運動器材攏圍--起-來、袂-sái用--得，半個外月，無去厝後个公園散步。逐擺去公園散步，我攏 會順紲「吊橫篙」。

6月初雄雄有一工倒跤煞 袂行路，袂直--啊。請阮媠某載我去醫生館，連跤欲 hānn 上 阿-tóo-䆀 都疼甲哀哀叫。醫生講是腰遮骨牽連去大腿神經，欲起落樓梯嘛是大問題，原來就是無去公園散步敆「吊橫篙」引起--个。姑不二三將，食一禮拜藥仔，做三工復健，小可會行，心肝掠坦橫，偷偷仔去公園散步敆「吊橫篙」。好佳哉這個外月閣順序順序。

差不多50歲就開始有腰酸背疼个問題，去醫生館做復健。逐擺愛規半工，足無奈，共醫生complain，伊講「吊橫篙」試看māi，有效，上重要是較 袂了時間。早起時出去散步順紲「吊橫篙」，到今已經做超過有20外冬--啊，嘛 捌腰閃--著，兩、三工就好勢溜溜。伊个效果敆做復健搝腰完全仝款，但是愛 予身體小可燒--一-下，上好先行5到10分鐘後遮吊。

武漢肺炎自舊年到今，舊年年底逐家就開始討論，欲按怎降低傷害抑是死亡，一般認定是注預防射。彼當時有政客講「閣-較貴嘛 愛買」，閣有一寡政客配合中國政府推銷無受國際認定、中國出產个預防射。

經過舊年一冬逐家平安度過。3--月開始有進口預防射，毋管是真抑是假，國內開始流傳各種負面消息，致使一般人注預防射个意願真低。政府一直鼓吹逐家著-愛注預防射，遮 會-當保平安。

4--月猶是相仝，政府一直鼓吹、注預防射个意願嘛是真低，目睭金金看進口个預防射欲到期。想講食到有歲--啊，閣食嘛無久--啊，我就先來去試看māi。4月底、5月初，就去病院登記欲注，結果登記著5月13。病院講一禮拜干-焦排一工，而且愛等候人數有夠遮 會-當注。阮某，我一直共鼓吹去病院登記欲注，而且我驚注了會有副作用，請伊登記慢我一禮拜遮注。伊隔工就去登記，國內疫情煞開始發燒。

真好運，5月13注了後，國內疫情開始大發燒，猶未一禮拜，病院醫護人員就敲電話來共阮某講：「歹勢--啦，袂-當注。」頭起先，阮某嘛受著遐-个五四三个消息影響毋肯注，我強共鼓吹遮去登記，病院共講慢且來注，換伊開始緊張，閣怪我愛伊較慢遮去注。

7月初，預防射開始分批進口，政府公佈登記分批去注，用電話、網路攏 通登記。這擺我閣登記有著，就去注第二針，大概就安--啊。

國內疫情大發燒，逐家心理上有壓力，預防射煞變無夠用，一寡政客閣開始大細聲。佇 遮我毋免講傷濟，兩個月以來各種媒體逐日配合政客硩罵政府，特別是偏「中」媒體。

閣來講跤疼个代誌，本底阮某自舊年開始就有跤路个問題，今年過年過閣聽人講一寡老人「蹛」个問題，開始欲揣厝。一方面，阮原來蹛个透天厝，內外出入攏 愛 擘樓梯，閣無法度佇一樓另外隔一間房間。阮隔壁有老大人用輪椅，看伊厝內外出入真正是大問題，所以欲揣厝，第一要件就是免擘樓梯。終其尾揣著一間電梯大樓，毋-閣逐個月愛納管理費，阮某對這項代誌真畏，講無彩錢；我講予我出，就殘殘共買--落-去。欲買這間厝是用伊个錢，因為伊是公教退休，本底有賰一寡錢，厝款予伊出，整修敆搬厝等等其他費用就由我負擔。

今已經搬入來蹛，環境是真好，一層樓四戶，除了阮一戶以外閣有三戶；平常日毋 捌看人出入，所以真安靜。搬厝个過程實在是大工程，幾十年个家庭生活累積个 物件有夠濟，欲留欲 擲實在是真歹選擇。好佳哉久年个拍拚，所有个開銷毋免傷計較，歡歡喜喜搬入厝，雖然毋是新樓仔厝，就當做準備欲蹛到百歲年老个所在，真正是安居个所在。

李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：吳柏鴻5月中，咱台灣開始進入「三級警戒」个疫情生活，公共場所運動器材攏圍--起-來、袂-sái用--得，半個外月，無去厝後个公園散步。逐擺去公園散步，我攏 會順紲「吊橫篙」。6月初雄雄有一工倒跤煞 袂行路，袂直--啊。請阮媠某載我去醫生館，連跤欲 hānn 上 阿-tóo-䆀 都疼甲哀哀叫。醫生講是腰遮骨牽連去大腿神經，欲起落樓梯嘛是大問題，原來就是無去公園散步敆「吊橫篙」引起--个。姑不二三將，食一禮拜藥仔，做三工復健，小可會行，心肝掠坦橫，偷偷仔去公園散步敆「吊橫篙」。好佳哉這個外月閣順序順序。差不多50歲就開始有腰酸背疼个問題，去醫生館做復健。逐擺愛規半工，足無奈，共醫生complain，伊講「吊橫篙」試看māi，有效，上重要是較 袂了時間。早起時出去散步順紲「吊橫篙」，到今已經做超過有20外冬--啊，嘛 捌腰閃--著，兩、三工就好勢溜溜。伊个效果敆做復健搝腰完全仝款，但是愛 予身體小可燒--一-下，上好先行5到10分鐘後遮吊。武漢肺炎自舊年到今，舊年年底逐家就開始討論，欲按怎降低傷害抑是死亡，一般認定是注預防射。彼當時有政客講「閣-較貴嘛 愛買」，閣有一寡政客配合中國政府推銷無受國際認定、中國出產个預防射。經過舊年一冬逐家平安度過。3--月開始有進口預防射，毋管是真抑是假，國內開始流傳各種負面消息，致使一般人注預防射个意願真低。政府一直鼓吹逐家著-愛注預防射，遮 會-當保平安。4--月猶是相仝，政府一直鼓吹、注預防射个意願嘛是真低，目睭金金看進口个預防射欲到期。想講食到有歲--啊，閣食嘛無久--啊，我就先來去試看māi。4月底、5月初，就去病院登記欲注，結果登記著5月13。病院講一禮拜干-焦排一工，而且愛等候人數有夠遮 會-當注。阮某，我一直共鼓吹去病院登記欲注，而且我驚注了會有副作用，請伊登記慢我一禮拜遮注。伊隔工就去登記，國內疫情煞開始發燒。 真好運，5月13注了後，國內疫情開始大發燒，猶未一禮拜，病院醫護人員就敲電話來共阮某講：「歹勢--啦，袂-當注。」頭起先，阮某嘛受著遐-个五四三个消息影響毋肯注，我強共鼓吹遮去登記，病院共講慢且來注，換伊開始緊張，閣怪我愛伊較慢遮去注。7月初，預防射開始分批進口，政府公佈登記分批去注，用電話、網路攏 通登記。這擺我閣登記有著，就去注第二針，大概就安--啊。國內疫情大發燒，逐家心理上有壓力，預防射煞變無夠用，一寡政客閣開始大細聲。佇 遮我毋免講傷濟，兩個月以來各種媒體逐日配合政客硩罵政府，特別是偏「中」媒體。閣來講跤疼个代誌，本底阮某自舊年開始就有跤路个問題，今年過年過閣聽人講一寡老人「蹛」个問題，開始欲揣厝。一方面，阮原來蹛个透天厝，內外出入攏 愛 擘樓梯，閣無法度佇一樓另外隔一間房間。阮隔壁有老大人用輪椅，看伊厝內外出入真正是大問題，所以欲揣厝，第一要件就是免擘樓梯。終其尾揣著一間電梯大樓，毋-閣逐個月愛納管理費，阮某對這項代誌真畏，講無彩錢；我講予我出，就殘殘共買--落-去。欲買這間厝是用伊个錢，因為伊是公教退休，本底有賰一寡錢，厝款予伊出，整修敆搬厝等等其他費用就由我負擔。今已經搬入來蹛，環境是真好，一層樓四戶，除了阮一戶以外閣有三戶；平常日毋 捌看人出入，所以真安靜。搬厝个過程實在是大工程，幾十年个家庭生活累積个 物件有夠濟，欲留欲 擲實在是真歹選擇。好佳哉久年个拍拚，所有个開銷毋免傷計較，歡歡喜喜搬入厝，雖然毋是新樓仔厝，就當做準備欲蹛到百歲年老个所在，真正是安居个所在。#台灣人寫真 專欄，本文使用教育部推薦漢字敆臺灣閩南語羅馬字拼音方案。台文通訊BONG報330期，2021年9月出刊。--------------------------------------------歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
台文通訊BONG報330期，2021年9月出刊。


--------------------------------------------
