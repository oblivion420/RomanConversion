台文通訊BONG報: 山  海  原——看對山林，走揣島嶼原力
主講／陳立栢   記錄／李盈佳本文是2021/3/10 个講座摘要記錄，主講者陳立栢是陳澄波文化基金會董事長、阿里山世界遺產協會發起人。3月初10 个暗時，陳澄波文化基金會个董事長陳立栢先生，來到李江却台語文教基金會，hām逐家分享「山  海  原——看對山林，走揣島嶼原力」這个主題。是按怎會訂這个主題？陳立栢共逐家解sueh：「講--起-來較悲傷就是講，古早阮阿媽攏講：陳--家个查埔囡仔留一个（佇身軀邊）就好，賰--个，會-當離較遠就離較遠--leh。」伊，就是離較遠个 彼个。伊出國30外年，看著𪜶爸爸年紀大--啊，遮 轉來台灣，陪伴爸爸。彼是差不多十冬前个代誌。這十冬來，陳立栢整理𪜶阿公——陳澄波先生个 物件，佇 這个過程中發見講，伊所認捌 个陳澄波，敆伊往擺聽--著--个、別人共伊講--个，kánn-那無仝款。閣加上伊30外年佇國外「流浪」个時陣，拄著真濟大問題，解袂開。轉來到厝內了後，陳立栢開始去反阿公遐-个生菇个舊物件，遮發見伊佇國外揣一世人个答案，就佇 𪜶阿公留--落-來个文物頂懸。這个答案是啥物？陳立栢無隨共逐家講。伊先倒轉來講伊佇國外拄--著个問題。是啥mih款个問題--leh？第一个問題，就hām故鄉台灣有關係。原來，伊因為做生理，tshiâng-在有人會 共問講：「你佗位來--个？」「台灣」是足好講，毋-閣人無一定聽有，tiānn-tiānn 會 閣問一句：「台灣佇佗位？」這个問題困擾伊一世人。是欲講中國个西爿、日本个南爿、菲律賓个北爿？抑是欲講第一島鍊、美國勢力中ng上大粒个 彼粒島？講來講去，攏 共家己个故鄉講做一个邊界个所在。「外國人leh介紹𪜶兜，毋免án-ne，毋免講是佇佗一个大國个隔壁。」陳立栢講：「人攏講𪜶 个特殊性。」特殊性講--出-來，咱 毋免講足驕傲、共家己講做地球个中心，但是嘛 毋免共人講咱倚佇啥mih人个邊--阿。猶-毋-閣，台灣个特殊性佇佗位--leh？經過走揣，陳立栢認為：山、海、原，就是咱台灣這粒島个「原力」。所謂島嶼个原力，就是一粒島嶼、人蹛--落-去，去hām自然結合，創造一个無形中个力量佇 遐，彼就是台灣个本體性，就是咱 个文化个內涵。紲--落-來，陳立栢舉一寡仔例，共逐家解sueh伊所觀察--著--个、𪜶阿公對台灣个觀察。頭先是1935年陳澄波个投稿，講著台灣這粒島个山敆平洋敆界彼个所在（清國个時陣號做諸羅山社）有人敆自然leh互動ê作用，文化就佇 遐產生。閣來，是陳澄波佇 1934年畫个《展望諸羅城》這幅油畫。這幅圖，是陳澄波對山仔頂（阿里山跤，嘉義公園較 懸 个 彼个所在）ǹg海面所看--著个光景，若講著視角，是東西向，hām古早時代較 捷 予人注意--著个南北向（政治、鐵枝路、公路、物產攏是南北向）無仝。陳立栢補充，對台灣來講，東西向是足要緊个代誌。第三个例是陳澄波佇 1914年出版个一本冊頂面寫个一段字，大約是這个意思：伊足希望去阿里山頂面，畫三百个鬼神。陳立栢知影這段阿公个話以後，想講毋知有影抑無影，就去反阿公个素描（阿媽張捷共藏--起-來，藏一世人，經過𪜶爸交佇伊个手內，猶有4,000張）——結果真正揣著阿公畫个鬼敆山个資訊。第四个例嘛是陳澄波的油畫——1927年个《玉山遠眺》。這幅圖尾--仔送予歐陽文，伊是白色恐怖个受難者，嘛是一位畫家。關20幾冬了後出--來，歐陽文共記者講：「阮老師送我這張圖，真可惜我這-媽關--出-來，啥物 攏無，我保袂 牢，我欲 共 這張圖賣掉。賣--去，人嘛真好共收藏，舊年嘉義美術館開館个時陣，閣去共借來展覽。」例講煞，陳立栢講：「一寡仔故事敆逐家講--一-下，莫講我空喙哺舌，講啥mih山海原，共 恁阿公攏無關係，其實人有，人有關係，人伊古早就leh注意這个代誌--啊。」閣來，陳立栢繼續講台灣彼个解袂開个 kat。伊講，經過整理陳澄波个圖、文章、所有个 物件了後，伊發見一件真簡單个代誌：咱 欲講咱 个歷史，用地理性來講，較無爭論。可比講，Tropic of Cancer（其實就是熱帶个北界）敆 Kuroshio（日本人發見--个，用𪜶 个語言共號做くろしお）交界个所在，全地球干-焦一點，彼點就是台灣。另外，閣有西南氣流leh作用。加--起-來，三條線个交界，就是咱 个故鄉。陳立栢嘛 敆逐家分享外國个例，看人按怎面對自然。伊舉Maori（『毛利』）人做例：「Maori族當年知影講𪜶無法度敆 遮-个白種人對抗，所以人𪜶 足有智慧，𪜶 个代表出來共政府講：「我个祖靈个 這粒山，我攏總捐予國家，咱 毋免閣戰爭--啊，但是答應我一个條件——你袂-sái開發。」人總--是欲去看，無開發，敢 會-當看？會啊，坐飛行機起--去。落尾，陳立栢閣講轉來台灣：台灣有足濟、足 媠、足值得珍惜个所在，咱家己攏 傷客氣。論真，毋是咱家己傷客氣，是咱世世代代予人教講咱無路用，咱台灣就無值得歡喜个所在，咱家己煞也肯定講，無，咱就歇熱、歇寒較緊訂機票，來去外國，liam-mi踮美術館、liam-mi音樂廳，這真可憐个代誌。其實咱兜家己絕對有。咱 袂-hiáu講故事，無要緊，咱 莫 閣看輕咱家己个好所在，無需要án-ne。「了解家己个地理性，咱就會開始提倡咱家己个歷史。」陳立栢án-ne 共逐家鼓勵。講座硩-欲結束个時陣，陳立栢除了敆逐家分享陳澄波个簽名（陳澄波欲 予人銃殺个 彼个早起時，人生上尾一个簽名，是簽中華民國个年號）以外，嘛 共逐家提醒，今仔日个主題，其實是hām國際个條約kat做伙。對遺產有認捌，是基本人權，若有人無欲 予 咱知影，咱 著-愛怪咱家己無拍拚去知影。咱，著-愛 共台灣个遺產山、海、原遮-个原力，閣-較拍拚予 閣-較濟人知影，袂-sái無予 咱 个囝孫傳--落-去。線頂看影片台語捎攏有 - YouTube 頻道https://reurl.cc/exDAex#台語捎攏有講座專欄，本文使用教育部推薦漢字敆臺灣閩南語羅馬字拼音方案。台文通訊BONG報326期，2021年5月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
主講／陳立栢
記錄／李盈佳

3月初10 个暗時，陳澄波文化基金會个董事長陳立栢先生，來到李江却台語文教基金會，hām逐家分享「山  海  原——看對山林，走揣島嶼原力」這个主題。是按怎會訂這个主題？陳立栢共逐家解sueh：「講--起-來較悲傷就是講，古早阮阿媽攏講：陳--家个查埔囡仔留一个（佇身軀邊）就好，賰--个，會-當離較遠就離較遠--leh。」伊，就是離較遠个 彼个。伊出國30外年，看著𪜶爸爸年紀大--啊，遮 轉來台灣，陪伴爸爸。

彼是差不多十冬前个代誌。這十冬來，陳立栢整理𪜶阿公——陳澄波先生个 物件，佇 這个過程中發見講，伊所認捌 个陳澄波，敆伊往擺聽--著--个、別人共伊講--个，kánn-那無仝款。閣加上伊30外年佇國外「流浪」个時陣，拄著真濟大問題，解袂開。轉來到厝內了後，陳立栢開始去反阿公遐-个生菇个舊物件，遮發見伊佇國外揣一世人个答案，就佇 𪜶阿公留--落-來个文物頂懸。這个答案是啥物？陳立栢無隨共逐家講。伊先倒轉來講伊佇國外拄--著个問題。

是啥mih款个問題--leh？第一个問題，就hām故鄉台灣有關係。原來，伊因為做生理，tshiâng-在有人會 共問講：「你佗位來--个？」「台灣」是足好講，毋-閣人無一定聽有，tiānn-tiānn 會 閣問一句：「台灣佇佗位？」這个問題困擾伊一世人。是欲講中國个西爿、日本个南爿、菲律賓个北爿？抑是欲講第一島鍊、美國勢力中ng上大粒个 彼粒島？講來講去，攏 共家己个故鄉講做一个邊界个所在。

「外國人leh介紹𪜶兜，毋免án-ne，毋免講是佇佗一个大國个隔壁。」陳立栢講：「人攏講𪜶 个特殊性。」特殊性講--出-來，咱 毋免講足驕傲、共家己講做地球个中心，但是嘛 毋免共人講咱倚佇啥mih人个邊--阿。猶-毋-閣，台灣个特殊性佇佗位--leh？經過走揣，陳立栢認為：山、海、原，就是咱台灣這粒島个「原力」。所謂島嶼个原力，就是一粒島嶼、人蹛--落-去，去hām自然結合，創造一个無形中个力量佇 遐，彼就是台灣个本體性，就是咱 个文化个內涵。紲--落-來，陳立栢舉一寡仔例，共逐家解sueh伊所觀察--著--个、𪜶阿公對台灣个觀察。

頭先是1935年陳澄波个投稿，講著台灣這粒島个山敆平洋敆界彼个所在（清國个時陣號做諸羅山社）有人敆自然leh互動ê作用，文化就佇 遐產生。

閣來，是陳澄波佇 1934年畫个《展望諸羅城》這幅油畫。這幅圖，是陳澄波對山仔頂（阿里山跤，嘉義公園較 懸 个 彼个所在）ǹg海面所看--著个光景，若講著視角，是東西向，hām古早時代較 捷 予人注意--著个南北向（政治、鐵枝路、公路、物產攏是南北向）無仝。陳立栢補充，對台灣來講，東西向是足要緊个代誌。

第三个例是陳澄波佇 1914年出版个一本冊頂面寫个一段字，大約是這个意思：伊足希望去阿里山頂面，畫三百个鬼神。陳立栢知影這段阿公个話以後，想講毋知有影抑無影，就去反阿公个素描（阿媽張捷共藏--起-來，藏一世人，經過𪜶爸交佇伊个手內，猶有4,000張）——結果真正揣著阿公畫个鬼敆山个資訊。

第四个例嘛是陳澄波的油畫——1927年个《玉山遠眺》。這幅圖尾--仔送予歐陽文，伊是白色恐怖个受難者，嘛是一位畫家。關20幾冬了後出--來，歐陽文共記者講：「阮老師送我這張圖，真可惜我這-媽關--出-來，啥物 攏無，我保袂 牢，我欲 共 這張圖賣掉。賣--去，人嘛真好共收藏，舊年嘉義美術館開館个時陣，閣去共借來展覽。」

例講煞，陳立栢講：「一寡仔故事敆逐家講--一-下，莫講我空喙哺舌，講啥mih山海原，共 恁阿公攏無關係，其實人有，人有關係，人伊古早就leh注意這个代誌--啊。」

閣來，陳立栢繼續講台灣彼个解袂開个 kat。伊講，經過整理陳澄波个圖、文章、所有个 物件了後，伊發見一件真簡單个代誌：咱 欲講咱 个歷史，用地理性來講，較無爭論。可比講，Tropic of Cancer（其實就是熱帶个北界）敆 Kuroshio（日本人發見--个，用𪜶 个語言共號做くろしお）交界个所在，全地球干-焦一點，彼點就是台灣。另外，閣有西南氣流leh作用。加--起-來，三條線个交界，就是咱 个故鄉。

陳立栢嘛 敆逐家分享外國个例，看人按怎面對自然。伊舉Maori（『毛利』）人做例：「Maori族當年知影講𪜶無法度敆 遮-个白種人對抗，所以人𪜶 足有智慧，𪜶 个代表出來共政府講：「我个祖靈个 這粒山，我攏總捐予國家，咱 毋免閣戰爭--啊，但是答應我一个條件——你袂-sái開發。」人總--是欲去看，無開發，敢 會-當看？會啊，坐飛行機起--去。

落尾，陳立栢閣講轉來台灣：台灣有足濟、足 媠、足值得珍惜个所在，咱家己攏 傷客氣。論真，毋是咱家己傷客氣，是咱世世代代予人教講咱無路用，咱台灣就無值得歡喜个所在，咱家己煞也肯定講，無，咱就歇熱、歇寒較緊訂機票，來去外國，liam-mi踮美術館、liam-mi音樂廳，這真可憐个代誌。其實咱兜家己絕對有。咱 袂-hiáu講故事，無要緊，咱 莫 閣看輕咱家己个好所在，無需要án-ne。

「了解家己个地理性，咱就會開始提倡咱家己个歷史。」陳立栢án-ne 共逐家鼓勵。講座硩-欲結束个時陣，陳立栢除了敆逐家分享陳澄波个簽名（陳澄波欲 予人銃殺个 彼个早起時，人生上尾一个簽名，是簽中華民國个年號）以外，嘛 共逐家提醒，今仔日个主題，其實是hām國際个條約kat做伙。對遺產有認捌，是基本人權，若有人無欲 予 咱知影，咱 著-愛怪咱家己無拍拚去知影。

咱，著-愛 共台灣个遺產山、海、原遮-个原力，閣-較拍拚予 閣-較濟人知影，袂-sái無予 咱 个囝孫傳--落-去。


