台文通訊BONG報: 台語消費者運動 ——咱需要組一个「台灣語文運動聯盟」
#台文通訊30週年經典回顧 專欄。台文通訊BONG報317期，2020年8月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：陳明仁編按：原文佇 1993年2--月，《台文通訊》第17期，第1-2頁刊出；漢羅用字有閣調整--過，羅馬字部份保留原本使用个傳統白話字。母語敆生活、土地个文化互動關係，母語敆民族前途共生死chit類个問題，相信《台文通訊》个讀者攏真了解，所以對台灣前途个重要性逐家嘛 攏真清楚，本文無想欲 閣探討這方面个理論。較實際--个、也是《台文通訊》一向个態度——咱 欲按怎行動？台灣語文按怎hō͘伊佇 chit塊土地上閣活？目前台灣語文學者、工作者、支持者對chit个題目攏真關心，所以chit幾年來，若開語文方面个會議，出席攏真熱烈；可惜見若討論到「台語文字化」个時，一寡台語「專家」佇台灣文字个頂頭，時常有爭論，但是若討論著台語个推行，逐家就攏有同感。尾--仔，我想講，做運動个原則就是「結合較大个力量，攻擊較細个點」，抑無，是毋是會-當 干-焦討論按怎做台語運動，暫時莫處理文字共識？Chit个見解隨時得著台語界先進、朋友个支持，所以，有幾擺个聚會，目的設定佇語言推廣，效果攏真好。逐擺聚會所面對頭一層就是台語定位个問題；過去台灣社會講著台語就直接反應——Hō-ló話。台語運動人士為欲兼顧各語族个台灣情感敆相對族群个尊嚴，感覺台語chiâⁿ做Hō-ló話个專有名詞無介妥當，上好將台語解soeh做台灣个語言。若án-ne，就包含客話、原住民話在內，攏號做台語。嘛有人講1949年以後來台灣个所謂「外省人」，𪜶 个母語敢也是台語个一種？也就是講台灣官方个「國語」敢 oân-仔 會-sái講是台語？照講，本文若欲討論chit个題目會牽siuⁿ遠，毋-閣若無小講一下嘛 袂-sái。1949年以後chiah來--个，不管是個人主觀上个意願有承認抑無，佇客觀个事實上攏是台灣人，chit點無可爭議，當然𪜶 个母語嘛 愛受著尊重，問題是——「國語」敢是𪜶 个母語？對𪜶來講，中國个廣東、四川、河南、北京——各種語言，攏 敆台灣个「國語」有所差別，台灣个「國語」毋是𪜶 个母語，𪜶來自世界各地个母語嘛無可能攏 chiâⁿ做台語个一種，親像台灣人入美國籍，無法度要求將台語列做美國語个一種，毋-閣美國人抑是政府仝款愛尊重台灣人用台語交談、做教材教𪜶 个子弟種種代誌。所以本文所講个台語就無包含國民黨官訂个「國語」；「國語」嘛無需要咱 閣去推廣。1992年12月20，台灣大選个隔轉工，規百个台語人士聚集佇台北市中心个 YMCA，討論台語問題，目的是欲按怎hō͘台語佇 咱 个土地閣活。方法上可能愛兵分二路，一方面做民間推廣，一方面爭取法定地位个確認。佇爭取法定地位上，會-sái透過咱新選--出-來个立委，請𪜶向立法院簽署提案，除了現此時獨霸个「國語」以外，Hō-ló話、客話、原住民語言嘛 攏 愛立案chiâⁿ做台灣个法定語（official languages）。Chit屆新當選个立委，有真濟位佇競選个時，是透過台語演講向選民爭取選票，所以𪜶有責任替台語走chông，hō͘台灣chiâⁿ做多語國家。同時嘛 會-sái舉辦遊行、請願chit款个活動來做配合，hō͘ 咱 个立委提案个時較有khùi力。比較上，民間个推廣閣-較重要。爭取台語个法定地位，目的嘛是為著欲 hō͘台灣人民會-當使用，人民若無感覺chit款需要性，立法毋-若 袂通過，通過了後嘛無較- choa̍h。眼前較可行个辦法是透過台語个消費者運動來做社會推廣，佇公家、半公家个單位、處所，親像公所、衛生所、鐵路局、台汽公司、圖書館、病院……，咱納稅人有權、也有責任要求辦事人員一定愛尊重台語人个權利；𪜶若無用台語共 咱回應，咱一定愛堅持。佇私營个營業場所，親像餐廳、旅館、超商……咱消費者閣-較有權利要求服務員用在地个母語應答。另外，咱 嘛 會-sái提供「本店可使用客語」抑是「本公司有講台語」chit類个貼紙，請台語義工去做訪問，有合 咱要求--个，就將貼紙共貼leh門口，hō͘消費者加一个選擇个機會；店頭家嘛 會想講，伊仝款錢欲 chhiàⁿ店員，當然嘛 愛 chhiàⁿ「國語」敆台語攏 會-hiáu 个人。後擺若欲揣頭路个人，若無將台語學好勢，就真歹敆人競爭，án-ne，學台語可能會 chiâⁿ做一个時行。另外，嘛 會-sái針對傳播媒體做消費者運動，假使若有電台、電視台、報刊、雜誌對台語有所歧視，咱 會-sái直接向媒體提出抗議，抑是向提供廣告个廠商表達：因為媒體个語言立場有têng-tâⁿ，致使咱考慮無愛閣再採用𪜶 个產品。親像「退報救台灣運動」了後，真正有廠商聲明無愛閣向聯合報刊廣告，che就是消費者運動个力量。無論立法院運作抑是民間推廣，攏需要人敆一个有全國代表性个名稱，所以參加12月20「台灣語文運動」个人士攏有共識，希望齊心合志，組一个類似「台灣語文運動聯盟」chit款名稱个組織，結合關心台語文化个人士敆團體，做伙為咱家己个母語拍拚。現此時，chit个組織tng-leh籌備中，計畫1993年3月中成立，期待海內外關心台灣語言个人士攏來參加，嘛提供chit方面个意見。#台文通訊30週年經典回顧 專欄。台文通訊BONG報317期，2020年8月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。三十而立．台文通訊30週年徵稿啟事古早人講「三十而立」（sam-si̍p jî li̍p），意思咱人著-愛食甲 30歲，遮徛會在、讀有冊，毋知敢有影？《台文通訊BONG報》个前身是1991年7--月創刊个《台文通訊》敆 1996年10--月創刊个《台文BONG報》，落尾佇 2012年2--月合刊，也就是講，到甲明年个熱--人，就是阮 30歲个坎站--囉！創刊彼當時，眾人對台灣母語个發展有gua̋大个 ǹg望，這條台語路行過30冬，毋知阮 敢有合人意，予本土語言出頭天--啊？翻頭轉去看欲 30年前彼跤兜，台灣人知見著民主改革大變化个流擺，規kuānn 相連紲 个運動，爭取母語人權个議題也無欠席。30年來，綴政治勢面起起落落，語言政策个論戰無時停，路途就算講坎坎坷坷，語言運動个成果煞也沓沓仔粒積——2018年尾，立法院三讀通過《國家語言發展法》，到遮，所有本土語言个發展遮平等得著法律上个保障。現此時，國校敆大學、研究所攏已經有本土語言个課程，閣，《國家語言發展法》明訂，自2022年開始，國高中嘛 愛有本土語言課。國家級个語言認證考試從 2010年辦到今，愈來愈成熟。公視台語台佇舊年7--月開播，多元个台語節目一个一个出--來；《小王子》台語版今年3--月一下出版，即時佇冊店个排行榜擤-上頭名，包括阿却賞囡仔故事繪本系列在內个各種台語文創作那來那受注目。本土語言个復振，成做規个社會共同思考个議題。30冬个 這條路--裡，逐家手頭个 這本雜誌毋-捌斷站，對美國到台灣，對 1991年到今，共濟濟sia̋n-pái、前輩个心血抾做伙，敆 轉半沿甲子个台語運動做伴、敆各位關心母語个有志做伴。阮 30歲--啊，雖然是通世界猶 leh發行个台語文雜誌內底歷史上介久長--个，也不過是一个「文青」——台文个青年——若-tiānn。人講，少年--个 較 táng-hiánn，30冬个青春台語路阮行了按怎，阮家己歹講話，就交予讀者來回答。對 這-陣開始，阮誠懇徵求「台文通訊30週年」稿件，歡迎逐家來鬥鬧熱，或者分享你敆《台文通訊BONG報》个故事，或者提供對阮 个建議。一本台語文雜誌欲行過30冬無簡單，若無各位讀者相-伨 敆 阿-ián，阮無可能堅持到今。佇 遮，編輯部閣再一擺表示上大个感謝，期待有志个來稿。
