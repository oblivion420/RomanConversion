台文通訊BONG報: 追思四男林智貓
作者：Lîm Bêng-seng

林智貓，你是林--家个心肝寶貝，自從你加入林--家了後，gún對動物有閣-較深个了解，嘛學習真濟做人个道理，你陪伴智榮三兄弟成長，閣 hō͘家內歡樂。

你會來林--家，是因為智洋想欲飼狗仔，毋-閣蹛佇台北个大樓社區，án-ne 會影響著厝邊安寧，所以就無考慮。有一擺我參智洋去秀琴表姊遐 chhit-thô，伊知影智洋欲飼貓仔，講：「Chit隻柑仔色--个真súi，送--你--啦！」

你來台北个頭一工，因為媽媽真驚動物，無甲意貓仔，伊放聲「限恁一禮拜就愛 chhōa走。」你拄來个時，因為來到新環境，無慣勢，毋食，che hō͘ gún真煩惱。

毋-閣第三工你就開始食物件--啊，嘛開始tòe媽媽，tòe前tòe後。有一工我看著你跤跛跛，原來是tòe媽媽去浴間仔，無細膩跋倒，跋落去浴槽个槽仔底。媽媽知影chit件代誌，緊載你去看醫生。閣一擺，你tòe媽媽行siuⁿ倚，soah hō͘伊踏著你个跤，媽媽仝款趕緊chhōa你去看醫生。媽媽ùi排斥，變真心疼惜，共你當做家己个囝，落尾手chiah 會 閣增加林智妹、林智烏兩隻貓仔。

你愛人關心--你，媽媽硩看報紙个時，你會行來伊个邊--阿徛--leh，枵ⁿ-枵ⁿ叫幾若聲，媽媽若無chhap--你，你感覺媽媽無關心--你，你就會受氣，共報紙搶--去，咬hō͘破。Chit个時chūn，媽媽就知影你需要關心，愛聽你講話。

我真愛揣你開講，毋-閣你無愛chhap--我，因為你敆媽媽較好，che也莫怪，媽媽是真心疼--你--个。毋-閣，有冬時仔，我會半硬軟共你抱--leh，欲 敆你chhit-thô、敆你滾耍笑。我講，俗語講：「狗來富，貓來起大厝」，你來林--家也無紮銀兩，也無紮行李，飼料也食袂少，閣無招財。你聽了無歡喜，假影欲咬--我，然後liam-mi就閣走--去。

五男林智烏，伊是上細漢--个，較無膽，真愛去揣--你，你睏佇啥mih所在，伊就行倚--去，然後un落去你个身軀邊。因為siuⁿ kheh，你睏無爽快，就徛起來欲教訓烏烏，毋-閣烏烏真phî，伊倒--leh，用跤敆你相拍，你無法--伊，就將位讓hō͘--伊。冬天个時chūn，gún tiāⁿ-tiāⁿ看著你敆烏烏攬做伙，兄弟仔感情真好，真hō͘人欣羨。

Gún知影你愛食魚仔，若是欲食飯--啊，你攏 會用走--个，媽媽若是無將飯菜囥好勢，你規尾魚仔拖--去。你tiāⁿ-tiāⁿ徛佇冰箱邊--阿看著我就緊叫--我，講你欲食物件。我看你目睭chiah大蕊，真毋甘，就抱你去開冰箱，hō͘你家己看，看有啥mih愛食个 物件。

昨hng 欲暗仔接著媽媽真著急个聲，伊講，你閣吐閣 落，已經送去快樂動物病院--啊。我下班，智榮嘛拄下課，gún做伙去看--你，來到病院，智洋已經佇 遐問你个病情。Gún看著你倒佇籠仔內，邊--阿有sàng-sò͘，親像真艱苦。Gún 共你鼓舞，你著-愛堅強，逐家攏真關心--你。你將身軀péng過來chit爿，身軀猶 硩糾筋，gún知影你真艱苦，嘛真毋甘。因為chit間病院無夠額个設備來治你个病，gún趕緊開車欲轉診去台北市內慈愛動物病院，佇路--lih智榮、智洋一直注目硩看--你，驚你無法度閣再忍耐，來到病院个時，醫生馬上急救，經過醫生拚命急救了後，猶是無法度將你个性命救--轉-來，che hō͘ gún真傷心。

會記得昨hng早起我硩食早頓个時，你徛佇邊--阿，cho̍h--日暗時你徛佇冰箱邊--阿看--我，閣叫--我，哪會 chiah-nī突然--啦，你就án-ne來離開--gún，gún一時實在是無法度接受呢。智平聽著你病危，馬上ùi台南坐暗車欲來看--你，全家攏為你流目屎呢。

林智貓來林--家已經十年--啊，你个出現檢采是上帝个旨意，你个離開檢采嘛是上帝个安排。Gún懇求上帝敆你同在，賜福hō͘--你，全家攏 會懷念--你，因為咱 攏是一家伙。




#心內話專欄，本文使用教育部推薦漢字敆傳統白話字拼音方案。

台文通訊BONG報313期，2020年4月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。


作者：Lîm Bêng-seng



林智貓，你是林--家个心肝寶貝，自從你加入林--家了後，gún對動物有閣-較深个了解，嘛學習真濟做人个道理，你陪伴智榮三兄弟成長，閣 hō͘家內歡樂。



你會來林--家，是因為智洋想欲飼狗仔，毋-閣蹛佇台北个大樓社區，án-ne 會影響著厝邊安寧，所以就無考慮。有一擺我參智洋去秀琴表姊遐 chhit-thô，伊知影智洋欲飼貓仔，講：「Chit隻柑仔色--个真súi，送--你--啦！」



你來台北个頭一工，因為媽媽真驚動物，無甲意貓仔，伊放聲「限恁一禮拜就愛 chhōa走。」你拄來个時，因為來到新環境，無慣勢，毋食，che hō͘ gún真煩惱。



毋-閣第三工你就開始食物件--啊，嘛開始tòe媽媽，tòe前tòe後。有一工我看著你跤跛跛，原來是tòe媽媽去浴間仔，無細膩跋倒，跋落去浴槽个槽仔底。媽媽知影chit件代誌，緊載你去看醫生。閣一擺，你tòe媽媽行siuⁿ倚，soah hō͘伊踏著你个跤，媽媽仝款趕緊chhōa你去看醫生。媽媽ùi排斥，變真心疼惜，共你當做家己个囝，落尾手chiah 會 閣增加林智妹、林智烏兩隻貓仔。



你愛人關心--你，媽媽硩看報紙个時，你會行來伊个邊--阿徛--leh，枵ⁿ-枵ⁿ叫幾若聲，媽媽若無chhap--你，你感覺媽媽無關心--你，你就會受氣，共報紙搶--去，咬hō͘破。Chit个時chūn，媽媽就知影你需要關心，愛聽你講話。



我真愛揣你開講，毋-閣你無愛chhap--我，因為你敆媽媽較好，che也莫怪，媽媽是真心疼--你--个。毋-閣，有冬時仔，我會半硬軟共你抱--leh，欲 敆你chhit-thô、敆你滾耍笑。我講，俗語講：「狗來富，貓來起大厝」，你來林--家也無紮銀兩，也無紮行李，飼料也食袂少，閣無招財。你聽了無歡喜，假影欲咬--我，然後liam-mi就閣走--去。



五男林智烏，伊是上細漢--个，較無膽，真愛去揣--你，你睏佇啥mih所在，伊就行倚--去，然後un落去你个身軀邊。因為siuⁿ kheh，你睏無爽快，就徛起來欲教訓烏烏，毋-閣烏烏真phî，伊倒--leh，用跤敆你相拍，你無法--伊，就將位讓hō͘--伊。冬天个時chūn，gún tiāⁿ-tiāⁿ看著你敆烏烏攬做伙，兄弟仔感情真好，真hō͘人欣羨。



Gún知影你愛食魚仔，若是欲食飯--啊，你攏 會用走--个，媽媽若是無將飯菜囥好勢，你規尾魚仔拖--去。你tiāⁿ-tiāⁿ徛佇冰箱邊--阿看著我就緊叫--我，講你欲食物件。我看你目睭chiah大蕊，真毋甘，就抱你去開冰箱，hō͘你家己看，看有啥mih愛食个 物件。



昨hng 欲暗仔接著媽媽真著急个聲，伊講，你閣吐閣 落，已經送去快樂動物病院--啊。我下班，智榮嘛拄下課，gún做伙去看--你，來到病院，智洋已經佇 遐問你个病情。Gún看著你倒佇籠仔內，邊--阿有sàng-sò͘，親像真艱苦。Gún 共你鼓舞，你著-愛堅強，逐家攏真關心--你。你將身軀péng過來chit爿，身軀猶 硩糾筋，gún知影你真艱苦，嘛真毋甘。因為chit間病院無夠額个設備來治你个病，gún趕緊開車欲轉診去台北市內慈愛動物病院，佇路--lih智榮、智洋一直注目硩看--你，驚你無法度閣再忍耐，來到病院个時，醫生馬上急救，經過醫生拚命急救了後，猶是無法度將你个性命救--轉-來，che hō͘ gún真傷心。



會記得昨hng早起我硩食早頓个時，你徛佇邊--阿，cho̍h--日暗時你徛佇冰箱邊--阿看--我，閣叫--我，哪會 chiah-nī突然--啦，你就án-ne來離開--gún，gún一時實在是無法度接受呢。智平聽著你病危，馬上ùi台南坐暗車欲來看--你，全家攏為你流目屎呢。



林智貓來林--家已經十年--啊，你个出現檢采是上帝个旨意，你个離開檢采嘛是上帝个安排。Gún懇求上帝敆你同在，賜福hō͘--你，全家攏 會懷念--你，因為咱 攏是一家伙。




#心內話專欄，本文使用教育部推薦漢字敆傳統白話字拼音方案。

台文通訊BONG報313期，2020年4月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
