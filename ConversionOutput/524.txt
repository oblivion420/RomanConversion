台文通訊BONG報: 賴和先（鉎）寫台文
作者：石牧民

（作者是台灣師範大學、靜宜大學台文系兼任助理教授 ）

頂期專欄講著日常口語敆文學語言个精差。具體來講，也就是「喙講台灣話」敆「手寫台語文」中ng 猶有濟濟暝角。無影講口語變做文字記號就成做文學。事實上，20世紀半中開始，研究者愈來愈發覺口語敆文字雖罔有對應，對應甲 峇-峇 个款，卻是完全無仝个系統。準做無講全然無交插，嘛無親像咱掠準--个完全有對同án-ne。若欲講甲 足簡單，成做文字个文學語言敆日常口語中間，上無，嘛隔一个「寫予 媠-氣」个文學手段。

在咱台語現代文學史來講，源起頭就有一篇介重要个作品，會-當提來思想這个問題。彼就是咱賴和先个台語作品，〈富戶人的歷史〉這篇短篇小說。

賴和這篇用台語寫个作品真特殊。伊寫了無發表佇報紙抑是雜誌。既然完成tsua̋nn囥--leh。到1990年代，咱 數念个成大林瑞明教授leh整理賴和文稿个時陣 遮來發現，隨刊佇 1991年頭一期《台灣文學》雜誌。猶一項特殊，是賴和這篇小說量其約佇 1930年代來創作。彼个時期，拄仔好是黃石輝彼篇〈怎樣不提倡鄉土文學？〉引起文藝界逐个人辯論台灣話文个期間。咱看著賴和先行動力有夠強。人攏 leh 相諍台語敢 會-當提來寫作文學是--毋？我就來寫予 恁看māi！可惜無發表。致到逐个人毋知影，佇台灣人拄仔leh質問「咱 thài 會無用台語來寫文學？」Tng當時，台語文就kiōng-欲 成--啊。賴和先這篇〈富戶人的歷史〉敆今仔日《台文通訊BONG報》透lām羅馬字、漢字个文章來比phīng，干-焦兩項無仝：賴和先無用羅馬字，賴和先用漢字需要借字、借音（敆歌仔冊个步數欲 相仝），伊猶無咱標準化个漢字。Án-ne 爾-爾。敢無足厲害？

〈富戶人的歷史〉這篇台語小說，故事成單純。Leh講兩个扛轎--个，扛一位好額少爺；路上liam-mi三人開講，liam-mi好額少爺恬恬聽扛轎--个議論世情世事。全篇小說大面攏是對話，若無，就是坐轎个好額少爺家己个心聲。小說內底，咱 較看袂著一般小說會出現个描寫。會-sái講，〈富戶人的歷史〉這篇小說「形式」嘛不止仔心適。

一篇大面攏是對話个台語小說，咱 會-當用兩種角度來看：第一，是按怎用全全對話這款遮特殊个形式來寫小說？第二，全全對話達成啥mih文學效果？

頭一个角度（問題），論真是客觀條件个限制。也就是講，台語猶 毋 捌 予人提來寫做書面个文字--啦。拍算有人會講：彼-陣 都有歌仔冊leh出版，彼 敢 毋是書面？若在「形式」來看，歌仔冊敆〈富戶人的歷史〉仝款，攏 leh表記「話」。而且，歌仔冊內底書面个台語，猶-閣有古典文字个氣味：大面七字一句，這 毋 都 足成古典詩？這就是要緊个 tsáng頭；賴和个時代，書面文字大面是古典漢文。就是這个因端，予賴和先欲用現代文學（小說）來反動古典个書面文字。總--是，彼是用較接近口語个華文leh反動古典个華文，而且有《三國演義》、《西遊記》遐-个口語白話小說做參考。彼-陣，台語个文學語言猶未出現，致到賴和先用「話」來寫台語小說。

第二个角度，都用「話」來寫--啊，寫了敢有媠-氣？有őo。〈富戶人的歷史〉內底，濟濟扛轎「巷仔內」个話。干-焦 喝一聲「大」，意思是正斡；「小」，就倒斡。「大無地」是正爿路有空，「小掛角」是注意倒爿樹枝抑是厝角。「帶溜」是路會滑……。賴和先這篇小說，是活跳跳leh表現艱苦人、作穡人个形象。而且，坐轎好額少爺聽--著个話，攏是對tng當時社會問題真精準个批判。會-sái講，角色是扛轎--个，實際上是賴和先leh講話。嘛 毋是凊彩講，是對伊四圍環境有思考，閣再共設計做小說內底个話。

賴和先〈富戶人的歷史〉雖罔是一篇大面攏「話」个小說（文），總--是，拄好ǹg 咱顯明，日常个話敆文學个語言中間，隔一个賴和先呢。
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：石牧民（作者是台灣師範大學、靜宜大學台文系兼任助理教授 ）頂期專欄講著日常口語敆文學語言个精差。具體來講，也就是「喙講台灣話」敆「手寫台語文」中ng 猶有濟濟暝角。無影講口語變做文字記號就成做文學。事實上，20世紀半中開始，研究者愈來愈發覺口語敆文字雖罔有對應，對應甲 峇-峇 个款，卻是完全無仝个系統。準做無講全然無交插，嘛無親像咱掠準--个完全有對同án-ne。若欲講甲 足簡單，成做文字个文學語言敆日常口語中間，上無，嘛隔一个「寫予 媠-氣」个文學手段。在咱台語現代文學史來講，源起頭就有一篇介重要个作品，會-當提來思想這个問題。彼就是咱賴和先个台語作品，〈富戶人的歷史〉這篇短篇小說。賴和這篇用台語寫个作品真特殊。伊寫了無發表佇報紙抑是雜誌。既然完成tsua̋nn囥--leh。到1990年代，咱 數念个成大林瑞明教授leh整理賴和文稿个時陣 遮來發現，隨刊佇 1991年頭一期《台灣文學》雜誌。猶一項特殊，是賴和這篇小說量其約佇 1930年代來創作。彼个時期，拄仔好是黃石輝彼篇〈怎樣不提倡鄉土文學？〉引起文藝界逐个人辯論台灣話文个期間。咱看著賴和先行動力有夠強。人攏 leh 相諍台語敢 會-當提來寫作文學是--毋？我就來寫予 恁看māi！可惜無發表。致到逐个人毋知影，佇台灣人拄仔leh質問「咱 thài 會無用台語來寫文學？」Tng當時，台語文就kiōng-欲 成--啊。賴和先這篇〈富戶人的歷史〉敆今仔日《台文通訊BONG報》透lām羅馬字、漢字个文章來比phīng，干-焦兩項無仝：賴和先無用羅馬字，賴和先用漢字需要借字、借音（敆歌仔冊个步數欲 相仝），伊猶無咱標準化个漢字。Án-ne 爾-爾。敢無足厲害？〈富戶人的歷史〉這篇台語小說，故事成單純。Leh講兩个扛轎--个，扛一位好額少爺；路上liam-mi三人開講，liam-mi好額少爺恬恬聽扛轎--个議論世情世事。全篇小說大面攏是對話，若無，就是坐轎个好額少爺家己个心聲。小說內底，咱 較看袂著一般小說會出現个描寫。會-sái講，〈富戶人的歷史〉這篇小說「形式」嘛不止仔心適。一篇大面攏是對話个台語小說，咱 會-當用兩種角度來看：第一，是按怎用全全對話這款遮特殊个形式來寫小說？第二，全全對話達成啥mih文學效果？頭一个角度（問題），論真是客觀條件个限制。也就是講，台語猶 毋 捌 予人提來寫做書面个文字--啦。拍算有人會講：彼-陣 都有歌仔冊leh出版，彼 敢 毋是書面？若在「形式」來看，歌仔冊敆〈富戶人的歷史〉仝款，攏 leh表記「話」。而且，歌仔冊內底書面个台語，猶-閣有古典文字个氣味：大面七字一句，這 毋 都 足成古典詩？這就是要緊个 tsáng頭；賴和个時代，書面文字大面是古典漢文。就是這个因端，予賴和先欲用現代文學（小說）來反動古典个書面文字。總--是，彼是用較接近口語个華文leh反動古典个華文，而且有《三國演義》、《西遊記》遐-个口語白話小說做參考。彼-陣，台語个文學語言猶未出現，致到賴和先用「話」來寫台語小說。第二个角度，都用「話」來寫--啊，寫了敢有媠-氣？有őo。〈富戶人的歷史〉內底，濟濟扛轎「巷仔內」个話。干-焦 喝一聲「大」，意思是正斡；「小」，就倒斡。「大無地」是正爿路有空，「小掛角」是注意倒爿樹枝抑是厝角。「帶溜」是路會滑……。賴和先這篇小說，是活跳跳leh表現艱苦人、作穡人个形象。而且，坐轎好額少爺聽--著个話，攏是對tng當時社會問題真精準个批判。會-sái講，角色是扛轎--个，實際上是賴和先leh講話。嘛 毋是凊彩講，是對伊四圍環境有思考，閣再共設計做小說內底个話。賴和先〈富戶人的歷史〉雖罔是一篇大面攏「話」个小說（文），總--是，拄好ǹg 咱顯明，日常个話敆文學个語言中間，隔一个賴和先呢。#文學káng「台」  專欄，本文使用教育部推薦漢字敆臺灣閩南語羅馬字拼音方案。#台文通訊BONG報 329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#台文通訊BONG報 329期，2021年8月出刊。


