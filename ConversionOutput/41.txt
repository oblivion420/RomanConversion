台文通訊BONG報: 水鬼仔搬徙
較早經濟猶未進入工業社會進前，台灣各地水利安全設施有較無周全，民眾經由圳溝周圍踏thut意外死亡个情形tiānn-tiānn發生，另外一方面過去農業社會經濟普遍較無發達，民風嘛 加 成保守，想袂開跳水自殺死亡个案例嘛 會-sái講加 成濟。

因為可能受著環境設施hām景點背景个影響，抑是真正有彼款無形力量个介入，有一寡所在落水死亡个案例不斷發生，民眾難免會認為遐-个所在無清氣相遮 會逐不時發生水鬼仔掠交替个代誌，而且為著逐家个安全，附近个民眾有冬時就 會求請神明到事故地點進行法會，而且由法師抑是童乩進行掠妖趕鬼个儀式，佇四五十年進前个時代，會-當逐不時聽著有一寡所在leh辦這款个儀式。

「村長伯--仔，照古埤水門遐又閣有人浮--起-來--啊！」天光無偌久，大箍珠--阿兇兇狂狂走去村辦公室揣村長伯--仔。

「哪又閣 án-ne？敢有人去派出所報案--啊？」村長伯--仔趕緊出聲問大箍珠--阿。

「有--啦！已經有人走去報案--啊！」

「好--啦！我等--leh 會隨趕--過-去。」村長伯--仔入去內底共外衫lom--起-來，翻頭鐵馬牽--leh就趕過去現場欲 共家屬鬥處理後事。

照古埤是一條普通時會得引大溪水灌溉，落大雨个時會得瀉田水个大埤圳，因為欲兼顧灌溉參排水个功能，照古埤流經過販仔庄水門進前彼站个圳道會-sái講成深，佇 欲灌溉个時陣 共水門擤 懸來提高水面个 懸度，深度差不多會-當達到三四層樓深，嘛因為實在有夠深，所以袂-hiáu泅水个人若無注意跋--落-去抑是想袂開跳--落-去，難免會造成死亡个情形。

「水門遐最近一年已經有三个人佇 遐過往，咱是毋是佇今年个冬尾時閣再來共普普--leh?」佇村民大會，阿福叔--仔提出建議。

「普渡是愛逐家鬥陣參加个代誌，看逐家个意思是按怎？」村長伯--仔 猶是愛尊重逐家个意見。

「已經普過幾若改--啊，掠交替个情形嘛仝款閣一再發生，這 改 咱是毋是先來去問帝爺公，看是毋是有閣-較好个做法？」春成較有leh行廟，伊認為愛先請示帝爺公。

「好--啦！我就先拜託帝爺廟个阿龍仙共神明請示看māi。」阿龍仙是帝爺廟个廟公兼童乩，村長伯仔欲拜託伊問神明。

40幾年前个農業社會，一般民眾若拄著困擾个代誌，去庄頭个境主廟問事會-sái講是成 sù常，村長伯--仔代表村民請示帝爺公，經由阿龍仙扶乩稟告，結果帝爺公指示，除了連桌普渡，也愛搭壇舉辦法會，遮 會-當超渡圳中个水鬼仔回歸冥界，抑是離開照古埤个水門區域。

舊曆8--月下旬，廟方照帝爺公選定个日子搭壇做法，彼下晝在附近各庄頭逐家贊普之下，佇水門邊恭請法師主持進行大規模个普渡拜拜，而且佇暗時7點外，法師開始施法欲要求埤圳中个水鬼仔接受超渡抑是離開彼个所在。

只是佇神明个神威以及法師配合童乩不斷施法之下，水鬼仔猶原強烈抵抗，到甲子時个時陣，甚至佇水面浮現一座幻影虛壇來敆神壇對tshiâng，法師也舞到非常忝頭，規个人性地也做一下夯--起-來，曷 毋知是毋是神明个神力，準準佇半暝12點，法師擋袂 牢，共手中傳達神明旨意个玉印出力擲入去大圳溝底，講嘛奇怪，照古埤法會个現場，一時間雄雄連人嘛 攏變甲 成恬靜，水鬼仔个虛壇也雄雄消失甲無影無跡，無偌久神明經由童乩指示，水鬼仔已經離開，法師會-當開始謝壇。

「碗粿，有人欲食好食个碗粿--無？」竹篙伯--仔 leh 喝賣伊个碗粿。

車路店是離照古埤水門差不多七八公里个一个大庄頭，竹篙伯--仔逐暗攏 會 捒伊个擔仔車，佇庄頭庄尾leh 喝賣碗粿，講嘛奇怪，普通時伊个碗粿大部份佇差不多11點外就攏 會得賣了了，只是在照古埤舉辦法會彼暗，到翻點猶-閣賰規十碗賣袂出--去，佇竹篙伯--仔 欲準備收擔个時陣，雄雄看著成十个手kuānn 加-tsì仔个外地人欲經過遐。

「有人欲食好食个碗粿--無？」竹篙伯--仔向遐-个外地人推銷伊个碗粿。

「好啊！Gún 嘛 愛歇睏--一-下！」娶頭个外地人回應竹篙伯--仔。

就án-ne，彼-陣外地人逐家共 加-tsì仔暫時囥佇路邊，每一个人攏 捀一碗碗粿拚勢食，拄仔好共竹篙伯--仔 个碗粿銷甲無半碗。

「我看恁逐家kánn-那 攏真忝？」竹篙伯--仔問娶頭个外地人。

「著啊！拚規暝又閣 愛隨時趕路，免講嘛真忝。」

「恁是對佗位來？這-媽是欲趕去佗位呢？」

「Gún本來蹛佇照古埤遐，這-媽 欲搬來去普豔埤。」

「恁 leh搬厝？哪有需要透暝搬厝呢？」竹篙伯--仔看袂出𪜶是leh搬厝，嘛感覺成奇怪。

「遐雄雄變甲無法度閣蹛--落-去，姑不而將只好著-愛透暝搬徙。」娶頭个外地人kánn-那 成無奈。

「哪會 án-ne？是發生啥mih代誌？」

「這……。」娶頭个外地人無想欲 閣 加講，無偌久彼陣人就攏 閣 kuānn起加-tsì仔，欲繼續趕路去普豔埤。

因為彼工賣了有較 晏，竹篙伯--仔 共伊个擔仔車捒 轉去到厝，只是簡單先共擔仔車量約仔拭拭--leh，而且用帆布崁 予好勢來防止鳥鼠仔，了後伊就先去洗搪歇睏。

第二工8點外，竹篙伯--仔食飯飽開始欲整理擔仔車，tng伊掀開帆布以後發現，遐-个外地人所食个碗粿並攏無食，只是逐碗變甲醬醬，伊心內有數，可能是拄著歹mih仔，拍開囥錢个銅管仔看，後尾遐所收个錢竟然攏是銀紙。

「有夠歹運，無代無誌煞去拄著水鬼仔搬厝。」竹篙伯--仔照風俗去予人收驚改運，而且勸逐家無代誌莫去普豔埤。

普豔埤離車路店並無真遠，附近个大排水溝佇 彼个所在有設一个水門，所以水門進前个溝面變做一个小型个潭區，潭區邊--阿有水利會个工作站，四邊有袂-䆀 个綠美化設施，是附近鄉鎮初中生歇睏日上愛去遐辦活動參拭-thô 个小型風景區。

講--起-來嘛 成奇怪，法會辦了後彼兩三年，照古埤攏無閣發生民眾落水死亡个案件，過去真少出代誌个普豔埤顛倒發生三四件民眾落水死亡个案件。竹篙伯拄著水鬼代誌个流傳--出-去了，地方人士攏認為普豔埤會變甲 遐-nī仔歹空，應當就是照古埤个水鬼仔搬徙過去普豔埤所造成。

彼幾年若有囡仔欲去普豔埤拭-thô，家長攏 會極力阻擋，只是有一寡仔囡仔也攏是會偷偷招規陣去遐 拭-thô，水利會為著欲避免閣再發生民眾落水死亡个案件，規氣做牆圍阻擋外人，毋 予人閣去工作站前个普豔埤岸邊辦活動。

後--來，快速道路建造拄好經過普豔埤，排水溝个水門徙位改建，較早綠美化敆辦活動个埸所也攏總變做道路用地，普豔埤這个景點个地名也綴 leh 對地圖面頂消失，照古埤水鬼仔搬徙去普豔埤个流傳故事，地方民眾也漸漸淡忘。


#講古予 恁聽 專欄，本文使用教育部推薦漢字敆臺灣閩南語羅馬字拼音方案。
台文通訊BONG報305期，2019年8月出刊。



歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox


郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：賴朝和





較早經濟猶未進入工業社會進前，台灣各地水利安全設施有較無周全，民眾經由圳溝周圍踏thut意外死亡个情形tiānn-tiānn發生，另外一方面過去農業社會經濟普遍較無發達，民風嘛 加 成保守，想袂開跳水自殺死亡个案例嘛 會-sái講加 成濟。



因為可能受著環境設施hām景點背景个影響，抑是真正有彼款無形力量个介入，有一寡所在落水死亡个案例不斷發生，民眾難免會認為遐-个所在無清氣相遮 會逐不時發生水鬼仔掠交替个代誌，而且為著逐家个安全，附近个民眾有冬時就 會求請神明到事故地點進行法會，而且由法師抑是童乩進行掠妖趕鬼个儀式，佇四五十年進前个時代，會-當逐不時聽著有一寡所在leh辦這款个儀式。



「村長伯--仔，照古埤水門遐又閣有人浮--起-來--啊！」天光無偌久，大箍珠--阿兇兇狂狂走去村辦公室揣村長伯--仔。



「哪又閣 án-ne？敢有人去派出所報案--啊？」村長伯--仔趕緊出聲問大箍珠--阿。



「有--啦！已經有人走去報案--啊！」



「好--啦！我等--leh 會隨趕--過-去。」村長伯--仔入去內底共外衫lom--起-來，翻頭鐵馬牽--leh就趕過去現場欲 共家屬鬥處理後事。



照古埤是一條普通時會得引大溪水灌溉，落大雨个時會得瀉田水个大埤圳，因為欲兼顧灌溉參排水个功能，照古埤流經過販仔庄水門進前彼站个圳道會-sái講成深，佇 欲灌溉个時陣 共水門擤 懸來提高水面个 懸度，深度差不多會-當達到三四層樓深，嘛因為實在有夠深，所以袂-hiáu泅水个人若無注意跋--落-去抑是想袂開跳--落-去，難免會造成死亡个情形。



「水門遐最近一年已經有三个人佇 遐過往，咱是毋是佇今年个冬尾時閣再來共普普--leh?」佇村民大會，阿福叔--仔提出建議。



「普渡是愛逐家鬥陣參加个代誌，看逐家个意思是按怎？」村長伯--仔 猶是愛尊重逐家个意見。



「已經普過幾若改--啊，掠交替个情形嘛仝款閣一再發生，這 改 咱是毋是先來去問帝爺公，看是毋是有閣-較好个做法？」春成較有leh行廟，伊認為愛先請示帝爺公。



「好--啦！我就先拜託帝爺廟个阿龍仙共神明請示看māi。」阿龍仙是帝爺廟个廟公兼童乩，村長伯仔欲拜託伊問神明。



40幾年前个農業社會，一般民眾若拄著困擾个代誌，去庄頭个境主廟問事會-sái講是成 sù常，村長伯--仔代表村民請示帝爺公，經由阿龍仙扶乩稟告，結果帝爺公指示，除了連桌普渡，也愛搭壇舉辦法會，遮 會-當超渡圳中个水鬼仔回歸冥界，抑是離開照古埤个水門區域。



舊曆8--月下旬，廟方照帝爺公選定个日子搭壇做法，彼下晝在附近各庄頭逐家贊普之下，佇水門邊恭請法師主持進行大規模个普渡拜拜，而且佇暗時7點外，法師開始施法欲要求埤圳中个水鬼仔接受超渡抑是離開彼个所在。



只是佇神明个神威以及法師配合童乩不斷施法之下，水鬼仔猶原強烈抵抗，到甲子時个時陣，甚至佇水面浮現一座幻影虛壇來敆神壇對tshiâng，法師也舞到非常忝頭，規个人性地也做一下夯--起-來，曷 毋知是毋是神明个神力，準準佇半暝12點，法師擋袂 牢，共手中傳達神明旨意个玉印出力擲入去大圳溝底，講嘛奇怪，照古埤法會个現場，一時間雄雄連人嘛 攏變甲 成恬靜，水鬼仔个虛壇也雄雄消失甲無影無跡，無偌久神明經由童乩指示，水鬼仔已經離開，法師會-當開始謝壇。



「碗粿，有人欲食好食个碗粿--無？」竹篙伯--仔 leh 喝賣伊个碗粿。



車路店是離照古埤水門差不多七八公里个一个大庄頭，竹篙伯--仔逐暗攏 會 捒伊个擔仔車，佇庄頭庄尾leh 喝賣碗粿，講嘛奇怪，普通時伊个碗粿大部份佇差不多11點外就攏 會得賣了了，只是在照古埤舉辦法會彼暗，到翻點猶-閣賰規十碗賣袂出--去，佇竹篙伯--仔 欲準備收擔个時陣，雄雄看著成十个手kuānn 加-tsì仔个外地人欲經過遐。



「有人欲食好食个碗粿--無？」竹篙伯--仔向遐-个外地人推銷伊个碗粿。



「好啊！Gún 嘛 愛歇睏--一-下！」娶頭个外地人回應竹篙伯--仔。



就án-ne，彼-陣外地人逐家共 加-tsì仔暫時囥佇路邊，每一个人攏 捀一碗碗粿拚勢食，拄仔好共竹篙伯--仔 个碗粿銷甲無半碗。



「我看恁逐家kánn-那 攏真忝？」竹篙伯--仔問娶頭个外地人。



「著啊！拚規暝又閣 愛隨時趕路，免講嘛真忝。」



「恁是對佗位來？這-媽是欲趕去佗位呢？」



「Gún本來蹛佇照古埤遐，這-媽 欲搬來去普豔埤。」



「恁 leh搬厝？哪有需要透暝搬厝呢？」竹篙伯--仔看袂出𪜶是leh搬厝，嘛感覺成奇怪。



「遐雄雄變甲無法度閣蹛--落-去，姑不而將只好著-愛透暝搬徙。」娶頭个外地人kánn-那 成無奈。



「哪會 án-ne？是發生啥mih代誌？」



「這……。」娶頭个外地人無想欲 閣 加講，無偌久彼陣人就攏 閣 kuānn起加-tsì仔，欲繼續趕路去普豔埤。



因為彼工賣了有較 晏，竹篙伯--仔 共伊个擔仔車捒 轉去到厝，只是簡單先共擔仔車量約仔拭拭--leh，而且用帆布崁 予好勢來防止鳥鼠仔，了後伊就先去洗搪歇睏。



第二工8點外，竹篙伯--仔食飯飽開始欲整理擔仔車，tng伊掀開帆布以後發現，遐-个外地人所食个碗粿並攏無食，只是逐碗變甲醬醬，伊心內有數，可能是拄著歹mih仔，拍開囥錢个銅管仔看，後尾遐所收个錢竟然攏是銀紙。



「有夠歹運，無代無誌煞去拄著水鬼仔搬厝。」竹篙伯--仔照風俗去予人收驚改運，而且勸逐家無代誌莫去普豔埤。



普豔埤離車路店並無真遠，附近个大排水溝佇 彼个所在有設一个水門，所以水門進前个溝面變做一个小型个潭區，潭區邊--阿有水利會个工作站，四邊有袂-䆀 个綠美化設施，是附近鄉鎮初中生歇睏日上愛去遐辦活動參拭-thô 个小型風景區。



講--起-來嘛 成奇怪，法會辦了後彼兩三年，照古埤攏無閣發生民眾落水死亡个案件，過去真少出代誌个普豔埤顛倒發生三四件民眾落水死亡个案件。竹篙伯拄著水鬼代誌个流傳--出-去了，地方人士攏認為普豔埤會變甲 遐-nī仔歹空，應當就是照古埤个水鬼仔搬徙過去普豔埤所造成。



彼幾年若有囡仔欲去普豔埤拭-thô，家長攏 會極力阻擋，只是有一寡仔囡仔也攏是會偷偷招規陣去遐 拭-thô，水利會為著欲避免閣再發生民眾落水死亡个案件，規氣做牆圍阻擋外人，毋 予人閣去工作站前个普豔埤岸邊辦活動。



後--來，快速道路建造拄好經過普豔埤，排水溝个水門徙位改建，較早綠美化敆辦活動个埸所也攏總變做道路用地，普豔埤這个景點个地名也綴 leh 對地圖面頂消失，照古埤水鬼仔搬徙去普豔埤个流傳故事，地方民眾也漸漸淡忘。


#講古予 恁聽 專欄，本文使用教育部推薦漢字敆臺灣閩南語羅馬字拼音方案。
台文通訊BONG報305期，2019年8月出刊。



歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox


郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
