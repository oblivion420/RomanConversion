台文通訊BONG報: 情刀（一）
作者：杜信龍


建銘喙仔笑笑，佇麻藥發作進前敲 予淑雅，電話無人接，建銘干-今留落來一句「願這枝手術刀會-sái斬斷一切，一切我所犯个過錯，我是罪人，請你原諒--我，我欠--你--个，後世人遮來還」，就掛斷--啊。

彼支利劍劍个手術刀有白siak-siak 个刀喙siòng準準對伊个手腕遐 liô--落-去，血隨噴--出-來。伊uān-若欣賞uān-若發現伊个血原來嘛是燒--个，煞想無家己是按怎遐無情、殘忍。親像伊自頭到尾伊是唯一个罪人。佇手術房開刀遐濟年，伊第一擺感覺手術房原來是遐冷。伊个意識沓沓仔回轉過去伊敆 Mona做伙溫存時个夢境，Mona完全無抵抗伊个橫霸，顛倒是用乞討个目神求--伊，兩人个肉體衫-敆，做伙抵抗外來kí-kí-揬-揬 个話屎。Mona leh 敆伊ia̍t手，彼个笑容親像伊故鄉白河个蓮花予伊心情無掛礙，𪜶之間个情愛憑信毋 捌斷--過。雄雄伊聽見淑雅个聲，吼 甲 成淒慘「你thài 會 án-ne來對待--我？你敢有良心？」，手術刀刀肉現出淑雅白死殺个面腔，死絕个眼神，一下仔毋甘个模樣，一下仔喙角激翹翹leh奸笑，親像leh欣賞伊个尾路。

冷氣風口sǹg-sǹg叫，總--是，愛情个火爐猶原無法度來消滅。死亡个 氣絲早就佇手術房覕 佇壁角隨時leh 共討命。手術房是建銘个地盤，死神討厭--伊，siáng知伊家己揣死，死神凡勢嘛感覺驚惶，袂赴來準備，煞 予伊加幾若分鐘去回顧過去个罪孽，閣上思念、上掛意个人敆事，是毋是閣有啥mih 猶未完成--个？總--是，伊家己欲揣死--个！就算是逼--著--啊，嘛是家己做得來--个，無啥好怨嘆--个。自殺就會-sái解決一切？彼是逃避！建銘伊家己嘛知，不過成實無步--啊。為何無法度堅持愛情？愛情閣是啥物？為啥物愛情敆親情毋是仝一條理路？人活佇世間有影愛有真大个勇氣，若無，就愛真自私，遮活會落--去。讀遐濟冊，出社會遐濟冬伊tsín 遮了解所有个智識敆理性攏是am-崁家己心內深底个 啦-霎 niâ，是一種妝thānn 个藝術。

「若有理路，就袂選擇絕路--啊」家己煞對家己問這款問題感覺愛笑。伊个血佇塗跤直直湠，親像伊送予淑雅999蕊个玫瑰花遐-nī仔紅，淑雅歡喜甲。伊嘛 捌送予 Mona過，這件代對淑雅來講是一種个侮辱，下賤查埔人phānn 拭仔个招數。總--是，人攏躲閃袂過熱情个火紅，啥mih仁義道德燒甲 成做火撫。彼種紅閣 予伊想起淑雅硩生𪜶第一胎時大出血个情境，囡仔有平安，淑雅煞險無命，彼時伊有影真毋甘淑雅，講欲好好仔對待伊一世人。彼種紅閣 予伊想起Mona 个喙唇紅hám-hám 个胭脂，親像吸石吸伊个神魂，伊無才調控制，嘛想起彼 改 Mona穿khőng-pú-lè-sà（compress）衫運動个時好身材个模樣。彼種紅閣 予想起結婚彼暝淑雅紅痛-痛 个 bu-là-jià 敆內褲，伊共淑雅講過伊真甲意彼種火紅个色水，完全點著伊男性个 hoo-lú-罔 敆男子氣魄。雄雄感覺佇 欲死進前，閣幻想這情慾个畫面，家己有影是精牲，變態，啦-霎 閣 thái-ko。死後，伊猶原是一个風流鬼。

建銘當然對淑雅有寡情意敆歹勢，畢竟伊敆 Mona偷來暗去已經有一站仔--啊，而且淑雅个腹肚內閣有--啊，閣-較害--个，Mona 嘛有--啊。囡仔袂-sái無老爸，伊欲如何做？阿-him講查埔人攏是「喙唸經，手摸奶」，我想有影我嘛無答案，別人个家仔伙代別人無才調評論。不過，我想建銘的確捌想過好好仔敆淑雅共度一生，án-ne Mona--leh？雙跤踏雙船，伊嘛是袂-sái反背放捒任何一个。Siáng知Mona哪會來冤屈死，伊袂-sái 閣錯誤--落-去。閣再傷害淑雅，只好家己來贖罪。冤屈？莫問我是按怎知，請予我一點仔私人保留个空間，我干-今 會-sái 共你講Mona是我上好个朋友。事實是按怎我感覺已經無重要，就予悲劇結束就好，這 攏是世間个考驗，選擇敆因果。愛情、情愛我實在無法度解破。


阿-him趕夜班拄到病院停車場，車駐好niâ，目睭前一个影，穿醫生衫，舌仔吐吐，面仔白死殺，目神那烏空欲吸人个神魂，阿-him驚甲若é-káu，無法度tshan叫喝-hiu，彼 thài是人？是鬼，絕對是！規身那 hông 下咒雙跤無法徙動，全身直直tsùn，起畏寒。時間無張持結霜，空氣摻lām麻藥仝款，這一切遐-nī真閣 遐-nī虛幻茫茫。

「葉小姐，你也有看--見--喔？」阿-him到守衛仔福伯--仔 遐，話煞吐袂出--來，人那 著猴講話大舌，福伯袂輸捌看--見个款，看阿-him驚甲 毋-成人想欲笑，應甲 成自然。

「彼號彼號……閣來--啊！死毋知轉，我看甲 攏無感覺--啊。伊對生了較 媠 个查某囡仔上有意見，我這老查埔伊嘛無看佇眼內，ai-iō，可憐--喔，怨氣遐重，何mí苦--leh！」

「彼个是急診室个陳醫生--啦，頂頂個月吊tāu死--个，夭壽--喔，腹肚內閣一个，hiau-hīng--喔，遐想袂開！」

「陳醫生，就是開刀房彼个……。」

阿-him聽甲起大聲吼，拜託福伯--仔 娶伊去樓頂上班，無，愛 敲電話予伊長（tiúnn）--个，是毋是會-sái請假，欲叫我來共接。後--來，我連紲載阿-him上下班，閣刁意故踅過彼个停車場， 一箍siâu 嘛無，檢采我八字重，嘛可能伊知我是基督个子民，遮放我煞。不而過，彼位停車口號碼1314，我若駛--過攏有一種足奇妙个感覺。我目睭無人講个 彼種邪目，看痛陰陽間，以電子電機科學个觀點，遐定著有足強个電力磁力空間。我無再深想這款背後可能个理學解sueh。自來我佇大學電磁學毋 捌考有入格--過，是我去拜託老師，老師知我愛寫詩，叫我寫一首拄數——詩名我閣 會記--得：〈愛--著較慘死〉——遮勉強予我60分--个。話搝 傷遠，在來我對神鬼無啥信táu。若是有，嘛無要緊，橫直我也無做啥傷天害理个代，袂來揣我遮 著。若看--見，咱就笑笑say hello就好。

內底女主角我後--來遮知是Mona，我是看新聞閣 google 遮知--个。自從結婚了後我就毋 捌 敆伊見過面--啊，阮个戀情成短，無啥好通講--个。伊哪會去敆有婦之夫leh交往--leh？閣 共代誌舞甲 án-ne，腹肚閣有身！我煞感覺真艱苦。我無表現出來hông發現，過去有緣鬥陣，總是有寡感情佇--leh。我無共 阿-him講我捌 Mona，我想，這已經是過去--啊，保留寡私人空間是一種權力。是講，我逐táu載阿-him去上班个時煞希望伊會-當出現予我看--一-下。是講，我嘛是予伊捌傷心--過个查埔人，伊應當嘛無願意閣再看見我。直到有一工，我遮 佇夢中看見伊……只是伊無講話，干-今 抌頭袂輸leh 敆我相辭。

#捎ⁿ-敆讀小說 專欄，本文使用教育部推薦漢字敆臺灣閩南語羅馬字拼音方案
台文通訊BONG報330期，2021年9月出刊。


李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：杜信龍●玫瑰个贖罪建銘喙仔笑笑，佇麻藥發作進前敲 予淑雅，電話無人接，建銘干-今留落來一句「願這枝手術刀會-sái斬斷一切，一切我所犯个過錯，我是罪人，請你原諒--我，我欠--你--个，後世人遮來還」，就掛斷--啊。彼支利劍劍个手術刀有白siak-siak 个刀喙siòng準準對伊个手腕遐 liô--落-去，血隨噴--出-來。伊uān-若欣賞uān-若發現伊个血原來嘛是燒--个，煞想無家己是按怎遐無情、殘忍。親像伊自頭到尾伊是唯一个罪人。佇手術房開刀遐濟年，伊第一擺感覺手術房原來是遐冷。伊个意識沓沓仔回轉過去伊敆 Mona做伙溫存時个夢境，Mona完全無抵抗伊个橫霸，顛倒是用乞討个目神求--伊，兩人个肉體衫-敆，做伙抵抗外來kí-kí-揬-揬 个話屎。Mona leh 敆伊ia̍t手，彼个笑容親像伊故鄉白河个蓮花予伊心情無掛礙，𪜶之間个情愛憑信毋 捌斷--過。雄雄伊聽見淑雅个聲，吼 甲 成淒慘「你thài 會 án-ne來對待--我？你敢有良心？」，手術刀刀肉現出淑雅白死殺个面腔，死絕个眼神，一下仔毋甘个模樣，一下仔喙角激翹翹leh奸笑，親像leh欣賞伊个尾路。冷氣風口sǹg-sǹg叫，總--是，愛情个火爐猶原無法度來消滅。死亡个 氣絲早就佇手術房覕 佇壁角隨時leh 共討命。手術房是建銘个地盤，死神討厭--伊，siáng知伊家己揣死，死神凡勢嘛感覺驚惶，袂赴來準備，煞 予伊加幾若分鐘去回顧過去个罪孽，閣上思念、上掛意个人敆事，是毋是閣有啥mih 猶未完成--个？總--是，伊家己欲揣死--个！就算是逼--著--啊，嘛是家己做得來--个，無啥好怨嘆--个。自殺就會-sái解決一切？彼是逃避！建銘伊家己嘛知，不過成實無步--啊。為何無法度堅持愛情？愛情閣是啥物？為啥物愛情敆親情毋是仝一條理路？人活佇世間有影愛有真大个勇氣，若無，就愛真自私，遮活會落--去。讀遐濟冊，出社會遐濟冬伊tsín 遮了解所有个智識敆理性攏是am-崁家己心內深底个 啦-霎 niâ，是一種妝thānn 个藝術。「若有理路，就袂選擇絕路--啊」家己煞對家己問這款問題感覺愛笑。伊个血佇塗跤直直湠，親像伊送予淑雅999蕊个玫瑰花遐-nī仔紅，淑雅歡喜甲。伊嘛 捌送予 Mona過，這件代對淑雅來講是一種个侮辱，下賤查埔人phānn 拭仔个招數。總--是，人攏躲閃袂過熱情个火紅，啥mih仁義道德燒甲 成做火撫。彼種紅閣 予伊想起淑雅硩生𪜶第一胎時大出血个情境，囡仔有平安，淑雅煞險無命，彼時伊有影真毋甘淑雅，講欲好好仔對待伊一世人。彼種紅閣 予伊想起Mona 个喙唇紅hám-hám 个胭脂，親像吸石吸伊个神魂，伊無才調控制，嘛想起彼 改 Mona穿khőng-pú-lè-sà（compress）衫運動个時好身材个模樣。彼種紅閣 予想起結婚彼暝淑雅紅痛-痛 个 bu-là-jià 敆內褲，伊共淑雅講過伊真甲意彼種火紅个色水，完全點著伊男性个 hoo-lú-罔 敆男子氣魄。雄雄感覺佇 欲死進前，閣幻想這情慾个畫面，家己有影是精牲，變態，啦-霎 閣 thái-ko。死後，伊猶原是一个風流鬼。建銘當然對淑雅有寡情意敆歹勢，畢竟伊敆 Mona偷來暗去已經有一站仔--啊，而且淑雅个腹肚內閣有--啊，閣-較害--个，Mona 嘛有--啊。囡仔袂-sái無老爸，伊欲如何做？阿-him講查埔人攏是「喙唸經，手摸奶」，我想有影我嘛無答案，別人个家仔伙代別人無才調評論。不過，我想建銘的確捌想過好好仔敆淑雅共度一生，án-ne Mona--leh？雙跤踏雙船，伊嘛是袂-sái反背放捒任何一个。Siáng知Mona哪會來冤屈死，伊袂-sái 閣錯誤--落-去。閣再傷害淑雅，只好家己來贖罪。冤屈？莫問我是按怎知，請予我一點仔私人保留个空間，我干-今 會-sái 共你講Mona是我上好个朋友。事實是按怎我感覺已經無重要，就予悲劇結束就好，這 攏是世間个考驗，選擇敆因果。愛情、情愛我實在無法度解破。●看著鬼阿-him趕夜班拄到病院停車場，車駐好niâ，目睭前一个影，穿醫生衫，舌仔吐吐，面仔白死殺，目神那烏空欲吸人个神魂，阿-him驚甲若é-káu，無法度tshan叫喝-hiu，彼 thài是人？是鬼，絕對是！規身那 hông 下咒雙跤無法徙動，全身直直tsùn，起畏寒。時間無張持結霜，空氣摻lām麻藥仝款，這一切遐-nī真閣 遐-nī虛幻茫茫。「葉小姐，你也有看--見--喔？」阿-him到守衛仔福伯--仔 遐，話煞吐袂出--來，人那 著猴講話大舌，福伯袂輸捌看--見个款，看阿-him驚甲 毋-成人想欲笑，應甲 成自然。「彼號彼號……閣來--啊！死毋知轉，我看甲 攏無感覺--啊。伊對生了較 媠 个查某囡仔上有意見，我這老查埔伊嘛無看佇眼內，ai-iō，可憐--喔，怨氣遐重，何mí苦--leh！」「彼个是急診室个陳醫生--啦，頂頂個月吊tāu死--个，夭壽--喔，腹肚內閣一个，hiau-hīng--喔，遐想袂開！」「陳醫生，就是開刀房彼个……。」阿-him聽甲起大聲吼，拜託福伯--仔 娶伊去樓頂上班，無，愛 敲電話予伊長（tiúnn）--个，是毋是會-sái請假，欲叫我來共接。後--來，我連紲載阿-him上下班，閣刁意故踅過彼个停車場， 一箍siâu 嘛無，檢采我八字重，嘛可能伊知我是基督个子民，遮放我煞。不而過，彼位停車口號碼1314，我若駛--過攏有一種足奇妙个感覺。我目睭無人講个 彼種邪目，看痛陰陽間，以電子電機科學个觀點，遐定著有足強个電力磁力空間。我無再深想這款背後可能个理學解sueh。自來我佇大學電磁學毋 捌考有入格--過，是我去拜託老師，老師知我愛寫詩，叫我寫一首拄數——詩名我閣 會記--得：〈愛--著較慘死〉——遮勉強予我60分--个。話搝 傷遠，在來我對神鬼無啥信táu。若是有，嘛無要緊，橫直我也無做啥傷天害理个代，袂來揣我遮 著。若看--見，咱就笑笑say hello就好。內底女主角我後--來遮知是Mona，我是看新聞閣 google 遮知--个。自從結婚了後我就毋 捌 敆伊見過面--啊，阮个戀情成短，無啥好通講--个。伊哪會去敆有婦之夫leh交往--leh？閣 共代誌舞甲 án-ne，腹肚閣有身！我煞感覺真艱苦。我無表現出來hông發現，過去有緣鬥陣，總是有寡感情佇--leh。我無共 阿-him講我捌 Mona，我想，這已經是過去--啊，保留寡私人空間是一種權力。是講，我逐táu載阿-him去上班个時煞希望伊會-當出現予我看--一-下。是講，我嘛是予伊捌傷心--過个查埔人，伊應當嘛無願意閣再看見我。直到有一工，我遮 佇夢中看見伊……只是伊無講話，干-今 抌頭袂輸leh 敆我相辭。（後期繼續）#捎ⁿ-敆讀小說 專欄，本文使用教育部推薦漢字敆臺灣閩南語羅馬字拼音方案台文通訊BONG報330期，2021年9月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
