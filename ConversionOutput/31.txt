台文通訊BONG報: 老母敆我——陳秀英阿媽告別式紀念文
老母去予佛祖接走--去--啊……我變成做無老母个囡仔。

8月20拜二，早起个病房探望，tshím踏入病床邊，護士就緊倚過來講：「阿媽有發燒、有感染病毒敗血，致使血壓大幅降低，呼吸急促，進入急救時刻。」一時ti̍k，護理長敆幾个醫護人員嘛倚--過-來，探問家屬，臨急會-sái採取強迫性急救？抑是干-焦 欲靠藥仔儘量急救就好？萬一kiōng-欲過氣，是毋是愛留氣絲仔予 轉去厝--裡？𪜶 个探問攏顯示老母已經進入成臨急个狀態。昏迷中个老母毋知半項，彼時我緊共老母个手牽牢-牢，想欲用做後生手个溫度傳達gún 个 毋甘敆不捨。

佇回程車底--裡，gún兄弟討論老母kiōng-欲過身--啊，事事項項愛小可仔張持敆淡薄仔準備。第一層，愛尊tshûn老母往過个信仰、通知親戚以外，特別是，欲按怎得到老母遐-个忘年朋友个諒解，佇老母破病中間攏無予 𪜶來看--伊。第二層，感心老母一生个勞苦、歡喜老母精彩過伊个一生（做幾十年个義工），特別是到晚年gún兄弟會得綴前綴後，世-kè 娶老母拭-thô、伊為社會散赤弱勢个付出，留予囝孫个典範是陳--家上大个資產、低調處理後事，毋免車-iānn，特別親友以外，毋免勞煩傷濟人。第三層，老母个手尾錢、醫藥費敆後事个費用賰--落-來--个，全部捐予散赤弱勢个人。第四層，無收奠儀、毋免發訃聞。告別式彼工，知影--个自然會知，有心來送別--个，自然會到位。

彼下晡欲 4點，我接著病院緊急通知老母臨急个電話，gún趕到位，看幾个護士khuann-khuann仔共一寡管線剝--落，我牽老母个手有一晡久，遮感覺老母己經無氣絲仔，斯當時，拄下晡5點13分，老母自然過氣，予佛祖接走--去--啊。那睏--去个老母無喜無苦，面容慈祥。暗欲 7點，病院派一台救護車敆一个特別護士護駕過氣 个老母轉來厝--裡，予伊安歇。好佳哉，下晡看毋是勢，緊連絡美雲（老母佇靈山寺忘年朋友之一）共老母kiōng-欲過氣 个事實講予聽，請伊緊通報幾个仔仝群--个，無就kiōng-欲看袂著--啊。無偌久，美雲敆高太太隨到位，我敆兄哥ping-ping-piang-piang一路護駕老母轉來厝--裡。

真拄好，前無偌久外勞Linder閒閒無代誌敆我，遮 共老母个房間khîng-khîng--leh、擲--个 擲，毋-遮拄sù序sù序仔予老母轉來安歇。Gún kánn-那是一群狼狽戰敗个戰士，臨時倩一台救護車，一路護駕戰死个主將回營。到厝--裡，逐家好禮仔好禮共老母扛囥佇眠床頂，趕緊拍光樓跤樓頂个電火，予厝--裡光iām-iām。美雲敆高太太隨緊共「阿彌陀佛」个錄音帶陣--開，通 予倒甲直溜溜个老母聽。老母目睭kheh-kheh，形狀kánn-那拄睏落眠，優雅个面貌卻是藏袂 牢伊100歲高齡皮肉个風霜。斯當時，宗法（世交親成）嘛 對台中公司落班轉--來，有意欲來陪我顧五更，tsua̋nn 予老母過氣 个氣氛成做老朋友暗暝个深談。

8月21拜三早起，「全福壽禮儀社」彭老師透早6點，派運送專車來欲 共老母奉送去「彰化殯儀館」，兄哥綴車，我敆怡如（兄哥大tsa̋囝）各駛車綴後壁。等到老母个大體清洗好勢，有人帶領入殮儀式，入棺材了送入冷凍庫。敆彭老師約下晡三點敆兄哥去「全福壽禮儀社」載彭老師，gún 欲做伙去「慈恩塔」，通 check聽講老母早就買好个「黃金甕仔」有可能囥佇老母个塔位--裡。Gún提出塔位證件了，塔位管理員拍開塔位个門，巡了巡，啊都 攏 曷無看著啥「黃金甕仔」，gún只好敆櫃台个小姐nauh--兩-句-仔，gún 共講：「跋pue了老母決定塔位欲踮「靈山寺」，這个塔位愛賣掉。」小姐應講：「Gún公司無予人私下買賣塔位，會-sái 共原價七萬退轉 爾-爾。」Gún 閣問：「這-媽若欲買這个塔位愛偌濟錢？」伊講30萬。哪差遐濟？伊閣講：「塔位予 恁空欲 30年，遮久--啊 毋。」 我就講：「你若án-ne講，我就無客氣講恁 成烏，這-媽對塔位个觀念是那像leh hak資產，那有干-焦白白予 恁原價收回？恁 敢 袂有做跤手个道理，恁有夠烏--啦！」

拆破一段烏tsip-tsip 个對話，毋免下心神佇 遮，gún就倒轉來「全福壽禮儀社」欲 敆彭老師洽談老母席場舖排个代誌。講規晡，彭老師一直講伊个舖排，無講到席場舖排是欲展現啥意涵？我提出「欲如何展現老母个生活風貌」遮是欲講个主題。Gún只好閣約明仔載請彭老師來厝--裡，閣討論這層代誌。

下晡到厝，我就閣開始共老母房間早就整理好个書類共巡--一-擺，主要是欲 共老母彼本頂面有伊用毛筆寫「昔の思い出」（想起早前）个簿仔揣--出-來，想袂到煞 閣走一組敆好勢个紙挾仔，內底有挾『給孝子賢孫子弟們』六張紙，真清楚寫有關老母若拄欲過身敆過身後个 交待。弟子疏忽，老母早就佇 遮交待便便。

隔轉工，彭老師到位了，我對喙tshiàng講：歹勢--了，昨昏下晡咱 个對談，完全你講你--个、gún講gún--个，今 都來--啊，我就開始按壁頂老母寫个「心經」書法，敆民國69年5--月得著「全國模範母親——孝教倫明」牌匾、老母敆當時省主席林洋港做伙翕 个相講起，開始介紹老母个事略。上有代表性--个就是彼本「昔の思い出」，內面貼成濟老母予人刊佇報紙頂懸 个表揚記事敆慈善會各項活動个報導，內面攏有老母个身影。

我彼篇刊佇台文專業雜誌——《台文戰線》2013年7--月第31期〈老母个笑容〉竟然予老母取去貼佇 彼本簿仔做下底面，我順紲 共《臺江文學》第22期2017年5--月，有我寫个 〈老母个生活風貌〉个刊物，敆兩本有刊〈歡喜老母100歲〉个《台文通訊BONG報》2019年4--月第301、302期，攏提予彭老師个 tsa̋囝黃馥蓉小姐參考。不管這場告別式老母是毋是有甲意（跋pue 予老母，講愛做席場），希望禮儀社會得用𪜶 个專業去「取敆捨」遮-个資料，通適當表達出gún老母个生活風。

老母陳秀英阿媽个一生

老母本姓林，是彰化市行舊民生路hānn過大火車路，倒手爿經過「鐵路部機關庫」，閣再hānn過五分仔車路正手爿第三間店仔過，佇八九十年前个「過溝仔」干-焦有這間「金義成敢仔店」，老母是店主林清河老先生个千金，聽講外公重男輕女，便若厝裡生查某--个就予人做囝。老母民國九年生，是林家連紲生兩个查某囝予--人了，遮 共留落來飼養，煞徛算是孤查某囝，袂講得疼愛。

老母國校讀煞，有閣讀兩年个高等科，伊伶俐聰慧，筆字tuann-tiah，煞 予老爸指派顧敢仔店，佇記數目个 空-khuè中間伊認捌 袂少漢字。斯當時，聽講敢仔店tshiâng-在有「鐵道部機關庫」个人來交關，老母自án-ne 捌著鐵路「運轉手」陳聯福先生，𪜶男才女貌，一个22歲、一个26歲，自án-ne 𪜶戀愛个故事予 成濟當時保守个少年家感覺真欣羨。外媽人叫清和仔姆，共 𪜶兩个人疼命命。老母結婚了生gún兩个查埔囡仔，想袂到佇 34年二次大戰拄欲煞戲進前幾個月，老爸佇出勤路中，拄著美軍大掃射，tsua̋nn就銃死佇 欲走覕 个水溝仔邊，斯當時，老母干-焦 26歲爾-爾，敢講斷掌查某人个宿命成實是án-ne？

佇老母100年个人生歲月--裡，大概會得共分做幾个坎站。

第一，翁婿tshím過往，有得著外公外媽看顧幫贊，助伊度過「喪夫初期——民國35年前後」个難關。老母在生，一再感念老爸同事漢彬--阿阿伯翁某，佇 彼段時間，主動鬥 娶 gún兩兄弟仔，通 予老母做衫趁錢生活；尤其，老爸个同事hām美葉家認gún做親成，按阿公阿媽到規个親族，攏 共 gún 相-伨，感念「和美親成（《台文通訊BONG報》2014年11--月第248期」个溫情，葉--家是gún一生个親成。

第二，敆林--家世交个傳炎漢醫先个 kong-加開漢藥店、加減做民間融資牽猴仔个錢桌仔「創業期——民國38-40年前後」。

第三，教洋裁「做洋裁先生期——民國38年～62年」，佇 這个期間gún認捌台北人落下港做空-khuè 个李永俊先生，後--來𪜶翁某規个家族，敆 gún厝攏以親成交陪，一兩世代情誼thōng好，老母受𪜶愛護，真值得提起。

第四，服務社會弱勢散赤人个「做義工期——民國65年～90年」。

第五，「養老期——90年～108年5--月」。

第六，「破病入院期——108年6--月有三擺進出急診室，後--來開刀，出出入入加護病房，到8月20下晡過身。

這 成 10年來，佇暝敆日纏綴高齡老母个 這段時間，予我个生活敆人生閣-較貼近親成。我家己真歡喜會得用另外一種心情去理解老母種種个精彩人生過程，敆體會伊phong-phài 个人生價值，特別是，會得用伊教--我个台灣話書寫老母个生活風貌，搜揣出老母生活風貌个神韻，予活lîng-lîng 个老母那像tshiâng-在 欲跳出來敆逐家做伙拭-thô、做伙食飯，也予我投入全部个時間敆 氣力，纏綴伊到最後一刻。Tng當我共老母个手牽牢、伊斷氣了後，就致覺著我是一个無老母个囡仔--啊，日本歌星カルメンマキ唱个 這條歌〈時には母のない子のように〉（有時陣，kánn-那親像無老母个囡仔）所表達--个，就是我這-媽 个心情。想起早前（昔の思い出），感念「慈恩」，是我永遠袂退色个心情。












#台灣人寫真 專欄，本文使用教育部推薦漢字敆臺灣閩南語羅馬字拼音方案。


台文通訊BONG報306期，2019年9月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#台灣人寫真 專欄，本文使用教育部推薦漢字敆臺灣閩南語羅馬字拼音方案。
台文通訊BONG報306期，2019年9月出刊。
台文通訊BONG報306期，2019年9月出刊。
歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。


歡迎捐款贊助　李江却台語文教基金會　（捐款通抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：陳榮廷






時には母のない子のように



カルメンマキ 唱  田中未知 曲



時には母のない子のように

だまって海を見つめていたい 



時には母のない子のように

ひとりで 旅に出てみたい 

だけど  心は直ぐ變わる

母のない子に なったなら

誰にも愛を話せない



時には母のない子のように

長い手紙を書いてみたい 

時には母のない子のように 

大きな聲でさけんで(叫んで)みたい



だけど
  心は直ぐ變わる 

母のない子になったなら
  

誰にも愛を話せない 


有个時陣，kánn-那親像無老母个囡仔







有个時陣，kánn-那親像無老母个囡仔

真想，目睭欲直直看按海面去



有个時陣，kánn-那親像無老母个囡仔

真想，欲家己一个人出門去旅行

不而過，心情成緊變

若是，變成做無老母个囡仔

敆啥人，攏講袂出喙愛



有个時陣，kánn-那親像無老母个囡仔

成想，欲寫一張lò-lò長个批信

有个時陣，kánn-那親像無老母个囡仔

真想，欲 共心肝頭个艱苦，大聲喝--出-來



不而過，心情成緊變

若是，變成做無老母个囡仔

敆啥人，攏講袂出喙愛





老母去予佛祖接走--去--啊……我變成做無老母个囡仔。



8月20拜二，早起个病房探望，tshím踏入病床邊，護士就緊倚過來講：「阿媽有發燒、有感染病毒敗血，致使血壓大幅降低，呼吸急促，進入急救時刻。」一時ti̍k，護理長敆幾个醫護人員嘛倚--過-來，探問家屬，臨急會-sái採取強迫性急救？抑是干-焦 欲靠藥仔儘量急救就好？萬一kiōng-欲過氣，是毋是愛留氣絲仔予 轉去厝--裡？𪜶 个探問攏顯示老母已經進入成臨急个狀態。昏迷中个老母毋知半項，彼時我緊共老母个手牽牢-牢，想欲用做後生手个溫度傳達gún 个 毋甘敆不捨。



佇回程車底--裡，gún兄弟討論老母kiōng-欲過身--啊，事事項項愛小可仔張持敆淡薄仔準備。第一層，愛尊tshûn老母往過个信仰、通知親戚以外，特別是，欲按怎得到老母遐-个忘年朋友个諒解，佇老母破病中間攏無予 𪜶來看--伊。第二層，感心老母一生个勞苦、歡喜老母精彩過伊个一生（做幾十年个義工），特別是到晚年gún兄弟會得綴前綴後，世-kè 娶老母拭-thô、伊為社會散赤弱勢个付出，留予囝孫个典範是陳--家上大个資產、低調處理後事，毋免車-iānn，特別親友以外，毋免勞煩傷濟人。第三層，老母个手尾錢、醫藥費敆後事个費用賰--落-來--个，全部捐予散赤弱勢个人。第四層，無收奠儀、毋免發訃聞。告別式彼工，知影--个自然會知，有心來送別--个，自然會到位。



彼下晡欲 4點，我接著病院緊急通知老母臨急个電話，gún趕到位，看幾个護士khuann-khuann仔共一寡管線剝--落，我牽老母个手有一晡久，遮感覺老母己經無氣絲仔，斯當時，拄下晡5點13分，老母自然過氣，予佛祖接走--去--啊。那睏--去个老母無喜無苦，面容慈祥。暗欲 7點，病院派一台救護車敆一个特別護士護駕過氣 个老母轉來厝--裡，予伊安歇。好佳哉，下晡看毋是勢，緊連絡美雲（老母佇靈山寺忘年朋友之一）共老母kiōng-欲過氣 个事實講予聽，請伊緊通報幾个仔仝群--个，無就kiōng-欲看袂著--啊。無偌久，美雲敆高太太隨到位，我敆兄哥ping-ping-piang-piang一路護駕老母轉來厝--裡。




真拄好，前無偌久外勞Linder閒閒無代誌敆我，遮 共老母个房間khîng-khîng--leh、擲--个 擲，毋-遮拄sù序sù序仔予老母轉來安歇。Gún kánn-那是一群狼狽戰敗个戰士，臨時倩一台救護車，一路護駕戰死个主將回營。到厝--裡，逐家好禮仔好禮共老母扛囥佇眠床頂，趕緊拍光樓跤樓頂个電火，予厝--裡光iām-iām。美雲敆高太太隨緊共「阿彌陀佛」个錄音帶陣--開，通 予倒甲直溜溜个老母聽。老母目睭kheh-kheh，形狀kánn-那拄睏落眠，優雅个面貌卻是藏袂 牢伊100歲高齡皮肉个風霜。斯當時，宗法（世交親成）嘛 對台中公司落班轉--來，有意欲來陪我顧五更，tsua̋nn 予老母過氣 个氣氛成做老朋友暗暝个深談。



8月21拜三早起，「全福壽禮儀社」彭老師透早6點，派運送專車來欲 共老母奉送去「彰化殯儀館」，兄哥綴車，我敆怡如（兄哥大tsa̋囝）各駛車綴後壁。等到老母个大體清洗好勢，有人帶領入殮儀式，入棺材了送入冷凍庫。敆彭老師約下晡三點敆兄哥去「全福壽禮儀社」載彭老師，gún 欲做伙去「慈恩塔」，通 check聽講老母早就買好个「黃金甕仔」有可能囥佇老母个塔位--裡。Gún提出塔位證件了，塔位管理員拍開塔位个門，巡了巡，啊都 攏 曷無看著啥「黃金甕仔」，gún只好敆櫃台个小姐nauh--兩-句-仔，gún 共講：「跋pue了老母決定塔位欲踮「靈山寺」，這个塔位愛賣掉。」小姐應講：「Gún公司無予人私下買賣塔位，會-sái 共原價七萬退轉 爾-爾。」Gún 閣問：「這-媽若欲買這个塔位愛偌濟錢？」伊講30萬。哪差遐濟？伊閣講：「塔位予 恁空欲 30年，遮久--啊 毋。」 我就講：「你若án-ne講，我就無客氣講恁 成烏，這-媽對塔位个觀念是那像leh hak資產，那有干-焦白白予 恁原價收回？恁 敢 袂有做跤手个道理，恁有夠烏--啦！」



拆破一段烏tsip-tsip 个對話，毋免下心神佇 遮，gún就倒轉來「全福壽禮儀社」欲 敆彭老師洽談老母席場舖排个代誌。講規晡，彭老師一直講伊个舖排，無講到席場舖排是欲展現啥意涵？我提出「欲如何展現老母个生活風貌」遮是欲講个主題。Gún只好閣約明仔載請彭老師來厝--裡，閣討論這層代誌。



下晡到厝，我就閣開始共老母房間早就整理好个書類共巡--一-擺，主要是欲 共老母彼本頂面有伊用毛筆寫「昔の思い出」（想起早前）个簿仔揣--出-來，想袂到煞 閣走一組敆好勢个紙挾仔，內底有挾『給孝子賢孫子弟們』六張紙，真清楚寫有關老母若拄欲過身敆過身後个 交待。弟子疏忽，老母早就佇 遮交待便便。



隔轉工，彭老師到位了，我對喙tshiàng講：歹勢--了，昨昏下晡咱 个對談，完全你講你--个、gún講gún--个，今 都來--啊，我就開始按壁頂老母寫个「心經」書法，敆民國69年5--月得著「全國模範母親——孝教倫明」牌匾、老母敆當時省主席林洋港做伙翕 个相講起，開始介紹老母个事略。上有代表性--个就是彼本「昔の思い出」，內面貼成濟老母予人刊佇報紙頂懸 个表揚記事敆慈善會各項活動个報導，內面攏有老母个身影。



我彼篇刊佇台文專業雜誌——《台文戰線》2013年7--月第31期〈老母个笑容〉竟然予老母取去貼佇 彼本簿仔做下底面，我順紲 共《臺江文學》第22期2017年5--月，有我寫个 〈老母个生活風貌〉个刊物，敆兩本有刊〈歡喜老母100歲〉个《台文通訊BONG報》2019年4--月第301、302期，攏提予彭老師个 tsa̋囝黃馥蓉小姐參考。不管這場告別式老母是毋是有甲意（跋pue 予老母，講愛做席場），希望禮儀社會得用𪜶 个專業去「取敆捨」遮-个資料，通適當表達出gún老母个生活風。



老母陳秀英阿媽个一生



老母本姓林，是彰化市行舊民生路hānn過大火車路，倒手爿經過「鐵路部機關庫」，閣再hānn過五分仔車路正手爿第三間店仔過，佇八九十年前个「過溝仔」干-焦有這間「金義成敢仔店」，老母是店主林清河老先生个千金，聽講外公重男輕女，便若厝裡生查某--个就予人做囝。老母民國九年生，是林家連紲生兩个查某囝予--人了，遮 共留落來飼養，煞徛算是孤查某囝，袂講得疼愛。



老母國校讀煞，有閣讀兩年个高等科，伊伶俐聰慧，筆字tuann-tiah，煞 予老爸指派顧敢仔店，佇記數目个 空-khuè中間伊認捌 袂少漢字。斯當時，聽講敢仔店tshiâng-在有「鐵道部機關庫」个人來交關，老母自án-ne 捌著鐵路「運轉手」陳聯福先生，𪜶男才女貌，一个22歲、一个26歲，自án-ne 𪜶戀愛个故事予 成濟當時保守个少年家感覺真欣羨。外媽人叫清和仔姆，共 𪜶兩个人疼命命。老母結婚了生gún兩个查埔囡仔，想袂到佇 34年二次大戰拄欲煞戲進前幾個月，老爸佇出勤路中，拄著美軍大掃射，tsua̋nn就銃死佇 欲走覕 个水溝仔邊，斯當時，老母干-焦 26歲爾-爾，敢講斷掌查某人个宿命成實是án-ne？



佇老母100年个人生歲月--裡，大概會得共分做幾个坎站。



第一，翁婿tshím過往，有得著外公外媽看顧幫贊，助伊度過「喪夫初期——民國35年前後」个難關。老母在生，一再感念老爸同事漢彬--阿阿伯翁某，佇 彼段時間，主動鬥 娶 gún兩兄弟仔，通 予老母做衫趁錢生活；尤其，老爸个同事hām美葉家認gún做親成，按阿公阿媽到規个親族，攏 共 gún 相-伨，感念「和美親成（《台文通訊BONG報》2014年11--月第248期」个溫情，葉--家是gún一生个親成。



第二，敆林--家世交个傳炎漢醫先个 kong-加開漢藥店、加減做民間融資牽猴仔个錢桌仔「創業期——民國38-40年前後」。



第三，教洋裁「做洋裁先生期——民國38年～62年」，佇 這个期間gún認捌台北人落下港做空-khuè 个李永俊先生，後--來𪜶翁某規个家族，敆 gún厝攏以親成交陪，一兩世代情誼thōng好，老母受𪜶愛護，真值得提起。



第四，服務社會弱勢散赤人个「做義工期——民國65年～90年」。



第五，「養老期——90年～108年5--月」。



第六，「破病入院期——108年6--月有三擺進出急診室，後--來開刀，出出入入加護病房，到8月20下晡過身。



這 成 10年來，佇暝敆日纏綴高齡老母个 這段時間，予我个生活敆人生閣-較貼近親成。我家己真歡喜會得用另外一種心情去理解老母種種个精彩人生過程，敆體會伊phong-phài 个人生價值，特別是，會得用伊教--我个台灣話書寫老母个生活風貌，搜揣出老母生活風貌个神韻，予活lîng-lîng 个老母那像tshiâng-在 欲跳出來敆逐家做伙拭-thô、做伙食飯，也予我投入全部个時間敆 氣力，纏綴伊到最後一刻。Tng當我共老母个手牽牢、伊斷氣了後，就致覺著我是一个無老母个囡仔--啊，日本歌星カルメンマキ唱个 這條歌〈時には母のない子のように〉（有時陣，kánn-那親像無老母个囡仔）所表達--个，就是我這-媽 个心情。想起早前（昔の思い出），感念「慈恩」，是我永遠袂退色个心情。












#台灣人寫真 專欄，本文使用教育部推薦漢字敆臺灣閩南語羅馬字拼音方案。


台文通訊BONG報306期，2019年9月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
時には母のない子のように

カルメンマキ 唱  田中未知 曲

時には母のない子のように
だまって海を見つめていたい

時には母のない子のように
ひとりで 旅に出てみたい
だけど  心は直ぐ變わる
母のない子に なったなら
誰にも愛を話せない

時には母のない子のように
大きな聲でさけんで(叫んで)みたい

だけど
  心は直ぐ變わる
母のない子になったなら
誰にも愛を話せない
有个時陣，kánn-那親像無老母个囡仔



有个時陣，kánn-那親像無老母个囡仔
真想，目睭欲直直看按海面去

有个時陣，kánn-那親像無老母个囡仔
真想，欲家己一个人出門去旅行
不而過，心情成緊變
若是，變成做無老母个囡仔
敆啥人，攏講袂出喙愛

有个時陣，kánn-那親像無老母个囡仔
成想，欲寫一張lò-lò長个批信
有个時陣，kánn-那親像無老母个囡仔
真想，欲 共心肝頭个艱苦，大聲喝--出-來

不而過，心情成緊變
若是，變成做無老母个囡仔
敆啥人，攏講袂出喙愛
