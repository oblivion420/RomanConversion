台文通訊BONG報: 為啥物我欲學台語？
作者：阿-Pó

「粟倚」佇我教學个過程中，我tiānn-tiānn leh提醒我个學生。遮 欲討論个「粟倚」並毋是leh講身軀个距離，想欲討論--个是心理个距離。

十外冬前，我拄仔開始食頭路，我對同事遐接手一个六歲个查某囡仔，囡仔是「聽人」，猶-毋-閣，爸母聽袂著、嘛 袂-hiáu講話。佇交接个過程中，我發現同事敆囡仔个爸母用紙敆筆leh交談，我接手了後，嘛是用相仝个方式。這對爸母有家庭暴力个狀況，所擺真有敵意閣 𠢕 giâu疑。

有一工，我佇網路發現有一个教會有開手語个課程，我就去報名上課。 漸漸仔我愈來愈會-當了解爸母敆囡仔leh講啥。落尾，有一工，我用手語共 𪜶講我个想法，雖罔我比甲 足慢，毋-閣到今仔日，我猶-閣 會記得𪜶目睭內底个歡喜敆感動。使用相仝个語言就是「粟倚」上好个證明，證明我是欲來鬥-衫-仝，毋是欲來揣𪜶 个麻煩--个。

語言毋-若是溝通个工具，閣是文化个載體。伊嘛是展現咱 个情感敆誠意，上有力个方式。因為我欲 敆你徛仝爿，我欲 敆你有相仝个頻率。不而過，年歲愈來愈大了後，這-媽我想欲對話个對象毋-若是個人--啊。我想欲進入台灣母親个頻率，我無想欲 閣用無仝个頻率敆伊對話，我感覺án-ne 个我較真心。

為啥物我欲學台語？

因為我想欲 敆台灣「粟倚」。

因為我想欲 敆台灣有相仝个頻率。
#心內話 專欄，本文使用教育部推薦漢字敆臺灣閩南語羅馬字拼音方案。
台文通訊BONG報329期，2021年8月出刊。


李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：阿-Pó「粟倚」佇我教學个過程中，我tiānn-tiānn leh提醒我个學生。遮 欲討論个「粟倚」並毋是leh講身軀个距離，想欲討論--个是心理个距離。十外冬前，我拄仔開始食頭路，我對同事遐接手一个六歲个查某囡仔，囡仔是「聽人」，猶-毋-閣，爸母聽袂著、嘛 袂-hiáu講話。佇交接个過程中，我發現同事敆囡仔个爸母用紙敆筆leh交談，我接手了後，嘛是用相仝个方式。這對爸母有家庭暴力个狀況，所擺真有敵意閣 𠢕 giâu疑。有一工，我佇網路發現有一个教會有開手語个課程，我就去報名上課。 漸漸仔我愈來愈會-當了解爸母敆囡仔leh講啥。落尾，有一工，我用手語共 𪜶講我个想法，雖罔我比甲 足慢，毋-閣到今仔日，我猶-閣 會記得𪜶目睭內底个歡喜敆感動。使用相仝个語言就是「粟倚」上好个證明，證明我是欲來鬥-衫-仝，毋是欲來揣𪜶 个麻煩--个。語言毋-若是溝通个工具，閣是文化个載體。伊嘛是展現咱 个情感敆誠意，上有力个方式。因為我欲 敆你徛仝爿，我欲 敆你有相仝个頻率。不而過，年歲愈來愈大了後，這-媽我想欲對話个對象毋-若是個人--啊。我想欲進入台灣母親个頻率，我無想欲 閣用無仝个頻率敆伊對話，我感覺án-ne 个我較真心。為啥物我欲學台語？因為我想欲 敆台灣「粟倚」。因為我想欲 敆台灣有相仝个頻率。#心內話 專欄，本文使用教育部推薦漢字敆臺灣閩南語羅馬字拼音方案。台文通訊BONG報329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#心內話 專欄，本文使用教育部推薦漢字敆臺灣閩南語羅馬字拼音方案。
台文通訊BONG報329期，2021年8月出刊。


