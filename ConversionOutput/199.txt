台文通訊BONG報: 飛烏，緊共魚翼還--我
作者：鍾育紋


古早時代，飛烏hām飛烏虎是大海內底上好上好个朋友。彼个時陣，飛烏猶 袂-hiáu飛出海面，伊个名猶 毋是飛烏，因為伊个身軀烏mà-mà，閣生做細粒子，看--起-來古錐仔古錐，所以人攏叫伊細粒烏；飛烏虎彼-陣 嘛 毋是叫做飛烏虎，因為伊生做大大尾，規身軀个色水光iānn-iānn，所以人攏叫伊大金金。你若是佇海水內底看著一尾大大尾个魚邊--阿泅一隻細細尾仔个魚，就知影是大金金hām細粒烏閣鬥陣出來拭-thô--囉！

有一工，細粒烏共大金金講伊想欲去參加彼年度海洋个舞蹈比賽，毋-閣伊家己胸坎个魚翼無啥mih特色，想欲 共大烏烏借伊彼對通人呵咾、thián開个時是又閣長又閣 媠 个魚翼，án-ne去參人比遮 較有贏面。Haih！這就予大金金歹決定--囉！佇胸坎个魚翼是伊上珍惜个寶貝，若是平常時伊是袂借--人--个。毋-閣 共伊借--个 毋是別人，是伊上介好个 媽-tsih 呢！伊嘛真希望細粒烏去比賽會-伊̋ng 著等啊！這……愛按怎遮好--leh？

佇大金金煩惱甲規粒頭mooh leh燒个時，細粒烏去揣足愛共人鬥-衫-仝 个海鷗來做保證人，海鷗就án-ne hām細粒烏做伙去拜託大金金。大金金看𪜶兩个遮-nī仔有誠意，只好講：「好--啦好--啦！借--你是會-當，毋-閣你愛 較細膩--leh őo！嘛 愛答應佇比賽結束个時陣，就隨共我个翼還--轉-來őo！」大金金講个條件，細粒烏是一下手都 攏 共答應，所以大金金hām細粒烏就交換𪜶胸坎个 彼對翼。

細粒烏共大金金个翼一鬥--起-去，就發見伊泅水个感覺hām進前完全無仝，伊就歡歡喜喜開始研究新个舞步，伊發現伊細細个身軀配彼對長長大大个翼，泅水个時一tènn力，規身軀就會-伊̋ng衝出水面，遠遠看，那 參像伊會-hiáu飛彼形呢！佇舞蹈比賽頂頭，細粒烏就用伊新个舞步hām技巧，著著比賽个頭名--囉！而且因為伊飛出海面个舞步實在有夠媠，逐家就無欲 閣叫伊个本名，共伊个名改做飛烏--囉！

隔轉工欲暗仔，大金金佇路--裡拄著海鷗，𪜶兩个講著飛烏著頭名个代誌，攏歡喜甲 phu̍t-phu̍t跳，講𪜶 án-ne 共飛烏鬥-衫-仝實在真有價值。毋-閣講--leh講--leh，𪜶兩个煞發見一件代誌，大金金共海鷗問講：「你今仔日敢有看著飛烏？」海鷗那 挲頭殼那講：「這……無呢！我嘛揣伊無呢！毋是講一比煞著-愛 共你个翼還--轉-來？」「這……」𪜶兩个就án-ne金金對siòng，攏 毋敢共煩惱个代誌講--出-來。

舞蹈比賽一比煞，予逐家呵咾甲心花陣-陣開个飛烏一小sut仔攏無想欲 共翼還予大金金，伊規心干-焦想欲 共翼留落來伊身軀頂，就án-ne連厝攏無轉--去，隨suan去足遠足遠个所在覕--起-來，予人攏揣無。

過幾日仔，大金金發見飛烏確實無想欲 共翼還--來，就共做保證人个海鷗罵甲臭頭。𪜶兩个就約束講無論飛烏走去天邊海角，攏 愛 共伊胸坎个 彼對翼討--轉-來。後--來，大金金个名嘛改--啊！因為逐改看--著，攏是看著伊足受氣逐 佇飛烏个後壁，親像欲 共飛烏拆食落腹彼款，所以逐家就共伊改名叫做飛烏虎--囉！

所以你這-媽 遮 會看--著，大海若出現會飛佇海面頂頭个飛烏，liam-mi就會看著佇後面leh 逐 个飛烏虎，你若是聽有魚仔个語言，就一定會聽著飛烏虎大聲leh 喝講：「共我个翼還--來！共我个翼還--來！」無偌久，天頂嘛 會有海鷗飛--來，想欲 佇飛烏一飛出海面个時陣，就隨共伊掠--起-來，叫伊緊共翼還予伊以早个 媽-tsih--啦！


（本故事改編自民間故事「鹿角還狗哥」）


衫-敆讀小說專欄，本文使用教育部推薦漢字敆台羅拼音正式版。
台文通訊BONG報302期，2019年5月出刊。

--------------------------------------------
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：鍾育紋





古早時代，飛烏hām飛烏虎是大海內底上好上好个朋友。彼个時陣，飛烏猶 袂-hiáu飛出海面，伊个名猶 毋是飛烏，因為伊个身軀烏mà-mà，閣生做細粒子，看--起-來古錐仔古錐，所以人攏叫伊細粒烏；飛烏虎彼-陣 嘛 毋是叫做飛烏虎，因為伊生做大大尾，規身軀个色水光iānn-iānn，所以人攏叫伊大金金。你若是佇海水內底看著一尾大大尾个魚邊--阿泅一隻細細尾仔个魚，就知影是大金金hām細粒烏閣鬥陣出來拭-thô--囉！



有一工，細粒烏共大金金講伊想欲去參加彼年度海洋个舞蹈比賽，毋-閣伊家己胸坎个魚翼無啥mih特色，想欲 共大烏烏借伊彼對通人呵咾、thián開个時是又閣長又閣 媠 个魚翼，án-ne去參人比遮 較有贏面。Haih！這就予大金金歹決定--囉！佇胸坎个魚翼是伊上珍惜个寶貝，若是平常時伊是袂借--人--个。毋-閣 共伊借--个 毋是別人，是伊上介好个 媽-tsih 呢！伊嘛真希望細粒烏去比賽會-伊̋ng 著等啊！這……愛按怎遮好--leh？



佇大金金煩惱甲規粒頭mooh leh燒个時，細粒烏去揣足愛共人鬥-衫-仝 个海鷗來做保證人，海鷗就án-ne hām細粒烏做伙去拜託大金金。大金金看𪜶兩个遮-nī仔有誠意，只好講：「好--啦好--啦！借--你是會-當，毋-閣你愛 較細膩--leh őo！嘛 愛答應佇比賽結束个時陣，就隨共我个翼還--轉-來őo！」大金金講个條件，細粒烏是一下手都 攏 共答應，所以大金金hām細粒烏就交換𪜶胸坎个 彼對翼。



細粒烏共大金金个翼一鬥--起-去，就發見伊泅水个感覺hām進前完全無仝，伊就歡歡喜喜開始研究新个舞步，伊發現伊細細个身軀配彼對長長大大个翼，泅水个時一tènn力，規身軀就會-伊̋ng衝出水面，遠遠看，那 參像伊會-hiáu飛彼形呢！佇舞蹈比賽頂頭，細粒烏就用伊新个舞步hām技巧，著著比賽个頭名--囉！而且因為伊飛出海面个舞步實在有夠媠，逐家就無欲 閣叫伊个本名，共伊个名改做飛烏--囉！



隔轉工欲暗仔，大金金佇路--裡拄著海鷗，𪜶兩个講著飛烏著頭名个代誌，攏歡喜甲 phu̍t-phu̍t跳，講𪜶 án-ne 共飛烏鬥-衫-仝實在真有價值。毋-閣講--leh講--leh，𪜶兩个煞發見一件代誌，大金金共海鷗問講：「你今仔日敢有看著飛烏？」海鷗那 挲頭殼那講：「這……無呢！我嘛揣伊無呢！毋是講一比煞著-愛 共你个翼還--轉-來？」「這……」𪜶兩个就án-ne金金對siòng，攏 毋敢共煩惱个代誌講--出-來。



舞蹈比賽一比煞，予逐家呵咾甲心花陣-陣開个飛烏一小sut仔攏無想欲 共翼還予大金金，伊規心干-焦想欲 共翼留落來伊身軀頂，就án-ne連厝攏無轉--去，隨suan去足遠足遠个所在覕--起-來，予人攏揣無。



過幾日仔，大金金發見飛烏確實無想欲 共翼還--來，就共做保證人个海鷗罵甲臭頭。𪜶兩个就約束講無論飛烏走去天邊海角，攏 愛 共伊胸坎个 彼對翼討--轉-來。後--來，大金金个名嘛改--啊！因為逐改看--著，攏是看著伊足受氣逐 佇飛烏个後壁，親像欲 共飛烏拆食落腹彼款，所以逐家就共伊改名叫做飛烏虎--囉！



所以你這-媽 遮 會看--著，大海若出現會飛佇海面頂頭个飛烏，liam-mi就會看著佇後面leh 逐 个飛烏虎，你若是聽有魚仔个語言，就一定會聽著飛烏虎大聲leh 喝講：「共我个翼還--來！共我个翼還--來！」無偌久，天頂嘛 會有海鷗飛--來，想欲 佇飛烏一飛出海面个時陣，就隨共伊掠--起-來，叫伊緊共翼還予伊以早个 媽-tsih--啦！





（本故事改編自民間故事「鹿角還狗哥」）






衫-敆讀小說專欄，本文使用教育部推薦漢字敆台羅拼音正式版。

台文通訊BONG報302期，2019年5月出刊。



--------------------------------------------


歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
