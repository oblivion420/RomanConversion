台文通訊BONG報: 熊仔（『台灣黑熊』）
作者：易俊宏



若是講著台灣上濟擺提來做好運尪仔个動物，毋知逐家會想著佗一个？台灣唯一个熊科動物，就是台灣熊仔，嘛有人直接講山熊、狗熊。山熊是講𪜶蹛个所在，主要是佇-硩海拔一千公尺以上、海拔三千公尺下面个中海拔樹林內底；狗熊是講𪜶 个鼻仔敆喙較突出，而且鼻仔嘛真利，這 攏 敆狗仔仝款，所以嘛叫𪜶「狗熊」。

熊仔攏是飼奶類个動物；亞洲熊仔个特色，就是烏色毛敆胸口一个白色个勾仔，台灣熊仔是亞洲熊仔个一个亞種。所謂「亞種」就是猶未變成無仝種類个生物種類，但是有一寡特徵開始看會出來無完全仝款。生物分類內底，講仝一款生物个定義是：會-當生出有湠種能力个後嗣；若是講馬敆驢，會-當生出騾仔，但是騾仔無法度繼續生湠--落-去，這就毋是仝種个生物。亞洲熊仔會因為地區个無仝，一寡胸口个白色勾仔較細、一寡身軀个皮毛較烏、一寡跤-遮後个皮毛較短、一寡頷仔頸个皮毛較長...這就是亞洲烏熊个亞種差別。雖然咱人嘛有歐洲人、亞洲人、非洲人个無仝特徵，但是攏 會-當結婚生囝，這就是「亞種」个概念；án-ne來理解台灣熊仔，𪜶同類个亞種包括日本熊仔、滿州熊仔、四川熊仔、西藏熊仔...攏是亞洲熊仔。所以，下擺看著胸口有白色勾仔--个，無一定就是台灣熊仔ōo！

台灣熊仔是唯一台灣在種个熊科動物，嘛是台灣陸地上體型上大个野生動物。敆其他所在个熊仔無仝--个是台灣熊仔袂睏冬，而且會用草仔來做岫。這-媽 𪜶 个數量，全台灣目前个調查，只有百外隻爾-爾；𪜶需要个活動空間真大，除了熊母挾細囝个時陣，平常無論公母，攏是家己生活。𪜶一擺通常是生兩隻熊仔囝，需要佇媽媽身邊食奶敆學習，一冬了後就離開媽媽家己生活。熱天是 𪜶 个拍種期：熊母會有特殊个氣味，予熊公來揣。若是有身了後，熊母愛大腹肚七、八個月。初初出生个時，熊仔囝非常細隻，差不多三、四百公克，是咱人个幼囝个一成爾-爾，但是大漢了後，徛--起-來會-當有百八公分个 懸度，規身軀嘛有百外公斤，比咱人閣-較大隻。莫看𪜶是遮大隻，𪜶 會-hiáu 擘樹仔、泅水，走--起-來嘛有一點鐘三十公里个速度（咱人類平均是一點鐘十五公里），實在是成 𠢕 運動。

舊年个 這个時陣，是世界大學運動會佇台灣个時陣；2017年个世大運，好運尪仔就是「熊讚」，伊嘛是台北市个好運尪仔，名號做「Bravo」。政府單位內底，毋-若是台北市政府，閣有高雄市政府、觀光局敆台鐵便當，嘛是利用台灣熊仔來創作家己个好運尪仔。高雄市政府个「高雄熊」，名號做「Hero」；觀光局--个是「OhBear」、嘛 會-sái叫「喔熊」（阿-hiông）；台灣便當个「餐旅熊」，名是「漢娜將」（はなちゃん）。其他猶-閣有民間企業个好運尪仔，有夠濟，逐家有興趣會-sái家己去查看māi。

雖然生活中滿世-kuè long 會-當看著熊仔个好運尪仔，但是實際上个台灣熊仔，生活是足硬táu--个：毋-若是政府共伊囥佇《野生動物保育法》內底，國際上个《世界自然保護聯盟》(IUCN) ，嘛 共伊囥佇紅色名單內底。𪜶面對个問題，是無所在通生活敆非法討掠。是啥人欲來討掠熊仔--leh？逐家若是想著原住民朋友，án-ne就毋-著--啊。

雖然原住民會拍獵，但是原住民嘛有 𪜶家己个傳統敆禁止，像講Tayal（『泰雅』）講著 ngarox，敆 Tarako（『太魯閣』）講著 kumay，攏是共熊仔看做是人仝款，若是去拍獵來刣，會 共厝內人敆部落帶衰。Bunun（『布農』）講著 tumaz，雖然會-sái討掠，但是期間嘛有限制，毋是欲掠就會-sái掠--个。當然，原住民部落有典禮儀式，有時陣 會 共熊仔掠來刣，做為一種勇敢英雄个表現，但是這 嘛 毋是一年透冬攏有个代誌。原住民長期佇-硩自然環境中生活，𪜶 个文化內底有成濟智慧，是欲 敆環境平衡發展--个。比較--起-來，漢人个文化是較自我中心，對熊仔較傷重：「食補」个概念，敆中藥內底無論是熊掌、抑是熊膽，攏是足貴重个藥材，án-ne就予拍獵熊仔有成大个市場。過去个紀錄內底，熊掌一雙會-當賣到三、四萬箍，一隻熊會-sái賣到十四、五萬，這 long 予台灣熊仔个生活帶來成大个風險。

以後若是看著用台灣熊仔來創作个好運尪仔，莫獨獨想著運動會比賽抑是便當，嘛 愛想著原住民个傳統文化，有成濟是現此時个保育工作需要个觀念。


（作者是台灣綠黨中央執行委員）


#台灣動物記事 專欄，本文使用教育部推薦漢字敆臺灣閩南語羅馬字拼音方案。

台文通訊BONG報304期，2019年7月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#台灣動物記事 專欄，本文使用教育部推薦漢字敆臺灣閩南語羅馬字拼音方案。
台文通訊BONG報304期，2019年7月出刊。




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：易俊宏




台灣黑熊圖片出處：雪霸國家公園全球資訊網







若是講著台灣上濟擺提來做好運尪仔个動物，毋知逐家會想著佗一个？台灣唯一个熊科動物，就是台灣熊仔，嘛有人直接講山熊、狗熊。山熊是講𪜶蹛个所在，主要是佇-硩海拔一千公尺以上、海拔三千公尺下面个中海拔樹林內底；狗熊是講𪜶 个鼻仔敆喙較突出，而且鼻仔嘛真利，這 攏 敆狗仔仝款，所以嘛叫𪜶「狗熊」。



熊仔攏是飼奶類个動物；亞洲熊仔个特色，就是烏色毛敆胸口一个白色个勾仔，台灣熊仔是亞洲熊仔个一个亞種。所謂「亞種」就是猶未變成無仝種類个生物種類，但是有一寡特徵開始看會出來無完全仝款。生物分類內底，講仝一款生物个定義是：會-當生出有湠種能力个後嗣；若是講馬敆驢，會-當生出騾仔，但是騾仔無法度繼續生湠--落-去，這就毋是仝種个生物。亞洲熊仔會因為地區个無仝，一寡胸口个白色勾仔較細、一寡身軀个皮毛較烏、一寡跤-遮後个皮毛較短、一寡頷仔頸个皮毛較長...這就是亞洲烏熊个亞種差別。雖然咱人嘛有歐洲人、亞洲人、非洲人个無仝特徵，但是攏 會-當結婚生囝，這就是「亞種」个概念；án-ne來理解台灣熊仔，𪜶同類个亞種包括日本熊仔、滿州熊仔、四川熊仔、西藏熊仔...攏是亞洲熊仔。所以，下擺看著胸口有白色勾仔--个，無一定就是台灣熊仔ōo！




台灣熊仔是唯一台灣在種个熊科動物，嘛是台灣陸地上體型上大个野生動物。敆其他所在个熊仔無仝--个是台灣熊仔袂睏冬，而且會用草仔來做岫。這-媽 𪜶 个數量，全台灣目前个調查，只有百外隻爾-爾；𪜶需要个活動空間真大，除了熊母挾細囝个時陣，平常無論公母，攏是家己生活。𪜶一擺通常是生兩隻熊仔囝，需要佇媽媽身邊食奶敆學習，一冬了後就離開媽媽家己生活。熱天是 𪜶 个拍種期：熊母會有特殊个氣味，予熊公來揣。若是有身了後，熊母愛大腹肚七、八個月。初初出生个時，熊仔囝非常細隻，差不多三、四百公克，是咱人个幼囝个一成爾-爾，但是大漢了後，徛--起-來會-當有百八公分个 懸度，規身軀嘛有百外公斤，比咱人閣-較大隻。莫看𪜶是遮大隻，𪜶 會-hiáu 擘樹仔、泅水，走--起-來嘛有一點鐘三十公里个速度（咱人類平均是一點鐘十五公里），實在是成 𠢕 運動。




舊年个 這个時陣，是世界大學運動會佇台灣个時陣；2017年个世大運，好運尪仔就是「熊讚」，伊嘛是台北市个好運尪仔，名號做「Bravo」。政府單位內底，毋-若是台北市政府，閣有高雄市政府、觀光局敆台鐵便當，嘛是利用台灣熊仔來創作家己个好運尪仔。高雄市政府个「高雄熊」，名號做「Hero」；觀光局--个是「OhBear」、嘛 會-sái叫「喔熊」（阿-hiông）；台灣便當个「餐旅熊」，名是「漢娜將」（はなちゃん）。其他猶-閣有民間企業个好運尪仔，有夠濟，逐家有興趣會-sái家己去查看māi。



雖然生活中滿世-kuè long 會-當看著熊仔个好運尪仔，但是實際上个台灣熊仔，生活是足硬táu--个：毋-若是政府共伊囥佇《野生動物保育法》內底，國際上个《世界自然保護聯盟》(IUCN) ，嘛 共伊囥佇紅色名單內底。𪜶面對个問題，是無所在通生活敆非法討掠。是啥人欲來討掠熊仔--leh？逐家若是想著原住民朋友，án-ne就毋-著--啊。



雖然原住民會拍獵，但是原住民嘛有 𪜶家己个傳統敆禁止，像講Tayal（『泰雅』）講著 ngarox，敆 Tarako（『太魯閣』）講著 kumay，攏是共熊仔看做是人仝款，若是去拍獵來刣，會 共厝內人敆部落帶衰。Bunun（『布農』）講著 tumaz，雖然會-sái討掠，但是期間嘛有限制，毋是欲掠就會-sái掠--个。當然，原住民部落有典禮儀式，有時陣 會 共熊仔掠來刣，做為一種勇敢英雄个表現，但是這 嘛 毋是一年透冬攏有个代誌。原住民長期佇-硩自然環境中生活，𪜶 个文化內底有成濟智慧，是欲 敆環境平衡發展--个。比較--起-來，漢人个文化是較自我中心，對熊仔較傷重：「食補」个概念，敆中藥內底無論是熊掌、抑是熊膽，攏是足貴重个藥材，án-ne就予拍獵熊仔有成大个市場。過去个紀錄內底，熊掌一雙會-當賣到三、四萬箍，一隻熊會-sái賣到十四、五萬，這 long 予台灣熊仔个生活帶來成大个風險。



以後若是看著用台灣熊仔來創作个好運尪仔，莫獨獨想著運動會比賽抑是便當，嘛 愛想著原住民个傳統文化，有成濟是現此時个保育工作需要个觀念。







（作者是台灣綠黨中央執行委員）


#台灣動物記事 專欄，本文使用教育部推薦漢字敆臺灣閩南語羅馬字拼音方案。

台文通訊BONG報304期，2019年7月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
