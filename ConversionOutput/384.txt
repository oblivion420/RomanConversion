台文通訊BONG報: 公部門阿̀伊實施語言平等教育， 尤其阿̀伊 對司法部門做起！
作者：孫博萮

筆者是日常全台語使用者。進前因為共人提告，赴宜蘭地檢署出庭个時，發生檢察官用野赤个態度，要求筆者改用「國語」陳述个代誌，嚴重無尊重筆者對自然語言个選擇敆使用。伊个理由是：書記官个台語無啥好，無法度完全聽有台語；筆者講傷緊，書記官聽無會造成記錄錯誤；看筆者个年歲無成只會-hiáu講台語；筆者用台語讀具結文字嘛有錯誤，伊毋願替筆者（共書記官）「翻譯」等等。

筆者个台語語速並無特別緊，而且嘛表示毋願改換使用个語言，會 共講話速度放慢，書記官若是聽無嘛 會-當表達，我會 閣解sueh等。彼位檢察官猶原用各種倚近壓迫个語詞要求筆者「講國語」；最後是筆者一直堅持，甚至允准願意家己承擔（若有）記載錯誤个風險，遮 會得繼續用台語陳述。

《國家語言發展法》第11條規定：『國民參與政府機關（構）行政、立法及司法程序時，得使用其選擇之國家語言。政府機關應於必要時提供各國家語言間之通譯服務。』《公民與政治權利國際公約》第14條第3款第6目：『如不通曉或不能使用法院所用之語言，應免費為備通譯協助之。』仝法第26條：『人人在法律上一律平等，且應受法律平等保護，無所歧視。在此方面，法律應禁止任何歧視，並保證人人享受平等而有效之保護，以防因種族、膚色、性別、語言、宗教、政見或其他主張、民族本源或社會階級、財產、出生或其他身分而生之歧視。』仝法第27條：『凡有種族、宗教或語言少數團體之國家，屬於此類少數團體之人，與團體中其他分子共同享受其固有文化、信奉躬行其固有宗教或使用其固有語言之權利，不得剝奪之。』

檢察官若是真心煩惱書記官聽無台語，無法度確實記載陳述人个陳述、恐驚對陳述人不利，應當愛主動派通譯協助。地檢署平常時家己愛加強對人員个訓練，嘛 會-當照當事人需求，揣台語聽力能力較理想个書記官來記。若因為書記官語言聽力能力不足，致使記載錯誤个風險，無應當由民眾家己來承擔。《國家語言發展法》、《國際人權公約》攏特別明文保障使用固有語言佇司法過程中个人權，司法人員就應該確實遵守。

一个語言若是無法度、無機會通 佇日常生活中普遍使用，就會漸漸消失、死亡。這 嘛顯示筆者進前主張台灣母語若欲復振，除了教育以外，閣 愛配合公職人員考試母語專長加分个重要性。這是對母語使用者个基本保障，毋-若是保障人民對公部門使用母語个自由，嘛是保證母語未來會-當正常佇社會上繼續流通个機會。

紲--落-來，因為早前佇面冊批評公家／官方機關無應當使用「台語火星文」个爭議，去予無熟sāi 个網民侮辱（hông講是『智障』、『低能兒』……），我對𪜶提出公然侮辱告訴。明明這款用詞若是用華語相罵个時，tiānn-tiānn 攏是有罪判決，宜蘭地檢署个檢察官煞判斷彼是：『可受公評之事』、雖然『用詞尖酸刻薄、使人不快』，但是猶算是『適當／合理之評論』、『難認被告具有誹謗之真正惡意』，判𪜶無起訴，實在有夠厭氣。

現此時會 佇司法程序中使用母語陳述个人，大部份是社會中較弱勢个人。這款裁判顯示，就算佇《國家語言發展法》通過个台灣，這个社會對母語使用者个惡意、歧視已經普遍，自然到檢察官攏感受袂著，嘛等於默許遐-个人用這款用詞來侮辱、霸凌母語使用者。加上進前宜蘭地檢署檢察官佇偵查庭威脅、要求筆者愛用「國語」陳述个狀況（過去嘛 捌 佇台北个法院看過法官壓迫被告受訊問个時「愛講國語」），有一寡司法人員本身就是加速母語衰亡个加害者。

欲保障人民使用固有語言權利个普世價值，若無法度佇司法程序甲裁判中落實，《兩公約施行法》內底『保護人民不受他人侵害，並應積極促進各項人權之實現』、《國家語言發展法》保障各族群使用自然語言、『國家語言一律平等、國民使用國家語言應不受歧視或限制』、『促進國家語言之傳承、復振及發展』等等个條文就袂輸是白寫--个。中華民國个司法人員若是攏用這款立場來庭訊、裁判，未來母語使用者个處境定著是閣-較艱難，所以筆者認為：親像性別平等教育仝款，政府應該愛對公部門實施語言平等教育，尤其應該愛先對司法部門做起！
--------------------------------------------

歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：孫博萮筆者是日常全台語使用者。進前因為共人提告，赴宜蘭地檢署出庭个時，發生檢察官用野赤个態度，要求筆者改用「國語」陳述个代誌，嚴重無尊重筆者對自然語言个選擇敆使用。伊个理由是：書記官个台語無啥好，無法度完全聽有台語；筆者講傷緊，書記官聽無會造成記錄錯誤；看筆者个年歲無成只會-hiáu講台語；筆者用台語讀具結文字嘛有錯誤，伊毋願替筆者（共書記官）「翻譯」等等。筆者个台語語速並無特別緊，而且嘛表示毋願改換使用个語言，會 共講話速度放慢，書記官若是聽無嘛 會-當表達，我會 閣解sueh等。彼位檢察官猶原用各種倚近壓迫个語詞要求筆者「講國語」；最後是筆者一直堅持，甚至允准願意家己承擔（若有）記載錯誤个風險，遮 會得繼續用台語陳述。《國家語言發展法》第11條規定：『國民參與政府機關（構）行政、立法及司法程序時，得使用其選擇之國家語言。政府機關應於必要時提供各國家語言間之通譯服務。』《公民與政治權利國際公約》第14條第3款第6目：『如不通曉或不能使用法院所用之語言，應免費為備通譯協助之。』仝法第26條：『人人在法律上一律平等，且應受法律平等保護，無所歧視。在此方面，法律應禁止任何歧視，並保證人人享受平等而有效之保護，以防因種族、膚色、性別、語言、宗教、政見或其他主張、民族本源或社會階級、財產、出生或其他身分而生之歧視。』仝法第27條：『凡有種族、宗教或語言少數團體之國家，屬於此類少數團體之人，與團體中其他分子共同享受其固有文化、信奉躬行其固有宗教或使用其固有語言之權利，不得剝奪之。』檢察官若是真心煩惱書記官聽無台語，無法度確實記載陳述人个陳述、恐驚對陳述人不利，應當愛主動派通譯協助。地檢署平常時家己愛加強對人員个訓練，嘛 會-當照當事人需求，揣台語聽力能力較理想个書記官來記。若因為書記官語言聽力能力不足，致使記載錯誤个風險，無應當由民眾家己來承擔。《國家語言發展法》、《國際人權公約》攏特別明文保障使用固有語言佇司法過程中个人權，司法人員就應該確實遵守。一个語言若是無法度、無機會通 佇日常生活中普遍使用，就會漸漸消失、死亡。這 嘛顯示筆者進前主張台灣母語若欲復振，除了教育以外，閣 愛配合公職人員考試母語專長加分个重要性。這是對母語使用者个基本保障，毋-若是保障人民對公部門使用母語个自由，嘛是保證母語未來會-當正常佇社會上繼續流通个機會。紲--落-來，因為早前佇面冊批評公家／官方機關無應當使用「台語火星文」个爭議，去予無熟sāi 个網民侮辱（hông講是『智障』、『低能兒』……），我對𪜶提出公然侮辱告訴。明明這款用詞若是用華語相罵个時，tiānn-tiānn 攏是有罪判決，宜蘭地檢署个檢察官煞判斷彼是：『可受公評之事』、雖然『用詞尖酸刻薄、使人不快』，但是猶算是『適當／合理之評論』、『難認被告具有誹謗之真正惡意』，判𪜶無起訴，實在有夠厭氣。現此時會 佇司法程序中使用母語陳述个人，大部份是社會中較弱勢个人。這款裁判顯示，就算佇《國家語言發展法》通過个台灣，這个社會對母語使用者个惡意、歧視已經普遍，自然到檢察官攏感受袂著，嘛等於默許遐-个人用這款用詞來侮辱、霸凌母語使用者。加上進前宜蘭地檢署檢察官佇偵查庭威脅、要求筆者愛用「國語」陳述个狀況（過去嘛 捌 佇台北个法院看過法官壓迫被告受訊問个時「愛講國語」），有一寡司法人員本身就是加速母語衰亡个加害者。欲保障人民使用固有語言權利个普世價值，若無法度佇司法程序甲裁判中落實，《兩公約施行法》內底『保護人民不受他人侵害，並應積極促進各項人權之實現』、《國家語言發展法》保障各族群使用自然語言、『國家語言一律平等、國民使用國家語言應不受歧視或限制』、『促進國家語言之傳承、復振及發展』等等个條文就袂輸是白寫--个。中華民國个司法人員若是攏用這款立場來庭訊、裁判，未來母語使用者个處境定著是閣-較艱難，所以筆者認為：親像性別平等教育仝款，政府應該愛對公部門實施語言平等教育，尤其應該愛先對司法部門做起！#咱來講看māi 專欄，本文使用教育部推薦漢字敆臺灣閩南語羅馬字拼音方案。台文通訊BONG報330期，2021年9月出刊。--------------------------------------------歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
