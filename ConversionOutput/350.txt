台文通訊BONG報: 阿爸个神秘箱仔（2018年移民工文學獎評審獎）
「有人佇--leh--無？有人佇--leh--無？𠢕早！有一跤箱仔對台灣寄--過-來--啊。咱 遮有人佇--leh--無？Cruz太太，有佇--leh--無？」

就是這句話，予我敆 gún阿母險仔對眠床頂tshia̍k--落-來。Gún目睭相對看了，仝彼刻徛--起-來。

「查某囝--个！起--來！較緊--leh！」

我眼著gún阿母个目睭，憢疑仔呢幾若下。等--leh？這 敢有影是伊个目睭leh 呢？抑是我家己个目睭leh 呢？曷 抑是gún兩个人攏 leh 呢目憢疑？Ha̍ih-臆！無要緊，重要--个是這-媽 佇 遮。總算到位--啊！阿母敆我攏期待足久个 這跤阿爸寄--來--个，神秘个箱仔。

Gún一行到門跤口，就看著gún 遐 个厝邊頭尾。Bebang阿媽抱Pepay，Kardo阿伯手底仝款攑一支長槌仔，猶有一陣囡仔佇 遐 leh 耍中國个吊襪仔。遐 个動物嘛 袂輸攏聽有人話，直直佇 遐 ngauh-ngauh叫、tsiuh-tsiuh叫、niau-niau叫，閣也有一寡阿姆、阿婆佇 遐 leh tshi-母-揤-跙，我是鉎 插 嘛無愛插--𪜶。𪜶 共 leh hiàm gún老母个名彼个送貨員敆 彼跤神秘个箱仔規个圍圍--起-來。

「請佇 遮簽名，Cruz太太，證明你有收著Cruz先生寄--來个 這跤箱仔。」

Balikbayan箱仔？原來這就是這幾若工阿母講--著个 彼跤箱仔个名，有夠大跤！連我規个人嘛囥會入--去--啊。毋-閣，是按怎伊遮-nī神秘？伊敢 會飛？除了大，伊敢是會變出閣-較濟物件？敢講伊神秘个原因是，阿爸會-當 對 這內底走--出-來？Ha̍ih-臆！我真正想欲 較緊知影，內底到底是生做啥mih款形--啦！

「惱-la̍t hânn！順行呢！」阿母án-ne 共應。

「Cruz太太，恁翁對你足好呢，伊遮去台灣兩個月niâ，竟然就有tháng-仔寄遮-nī大跤个箱仔轉來予--恁，你真正不止仔好運！」

「著啊！Juana，這跤箱仔確實有大跤，我足想欲趕緊看著內面貯啥貨--啦。恁翁有共你買啥hannh？敢 攏名牌--个？有足濟tshioo-khóo-lè-tooh--無？應該有囥一寡錢佇內面ōo，你著看予斟酌呢！」

「內底定著有茶箍敆面油--啦，毋-通 共 gún 落-kau--去hânn，Juana。」

啊阿母干-焦是笑笑niâ。伊共我看--一-下，我確定我敆阿母个目神是互相tshiō光--个。這个時陣，阿母共我个手la̍k-牢-牢，紲--來伊iang幾个仔漢草足好个查埔人鬥-衫-仝 共 gún阿爸寄--轉-來个箱仔搬入厝內。

阿母共阿爸寄--轉-來个箱仔拍開个時，Berta阿媽叫𪜶後生去攑一支鉸刀來鬥開。

「開--啊！開--啊！」

其他个人佇 gún厝內面喝 甲 足大聲，予我閣愈緊張。是按怎？𪜶是按怎遐想欲知影gún老爸个箱仔內有啥神奇个 物件？規个庄仔頭攏 leh好玄這層代誌，袂輸是一層予人足興奮敆驚奇个代誌。

佇阿爸个箱仔內，gún 愛啥就有啥

「美白茶箍會-sái 共身軀頂上烏彼个所在洗予 較 莫 遐烏--leh，這是欲 予 Bebang阿媽--个。啊這个會-當 共頭毛變直--个，予 Isabel。這个會-sái 予頭毛虯--起-來--个 予 Maria。這台絞果子汁--个就予 Pedro，加味咖啡欲 予 Noli阿伯，若吹風機就愛 予 Pepay--啦。」

阿母共所有个 物件一項一項提--出-來了後，𪜶逐个也一个一个沓沓行出gún兜。一直到所有个人攏得著𪜶想欲 ti̍h 个 物件。

「阿母，足厲害呢！阿爸寄--來个箱仔有影足神奇呢，彼个神奇个 物件竟然有才調共 Isabel 个 虯毛變直？啊若我用你送予 Bebang阿媽个美白茶箍，我敢 嘛 會-當變白？啊，阿母，我个頭毛嘛想欲變予 虯，你送予 Maria阿姊个 物件我敢 嘛 會-當用？會-sái--無？猶-閣有，阿母你已經送逐家遐濟物件--啊，毋-閣 咱 个箱仔猶-閣徙袂 tín動呢，內面敢是猶-閣 足濟物件？我人細漢看無袂著--啦。」

我有足濟問題想欲問阿母。

「查某囝--个，你有影古錐呢！你毋-若面模仔成恁老爸，個性嘛種著恁老爸。」

阿母所講个話，確實有粟著我个心肝。Khîng實，我無真正看過gún老爸，干-焦是對伊寄予阿母个批看著伊相片內面个模樣。彼-陣阿爸去外國食頭路个時，我猶未出世。啊我出世个時，阿爸去佇 Sabaody做空-khuè，空-khuè是契約五冬。啊等契約到期了後，仲介公司無予伊轉來菲律賓，是叫伊直接去台灣，因為台灣需要足濟人去做空-khuè。所以就算阿母足愛欲叫阿爸轉--來，總--是阿爸也姑不而將愛拒絕阿母个要求，因為佇菲律賓欲食會飽真正不止仔困難。阿爸若轉--來，咱是欲食啥？閣再講我欲入國校一年--啊，就算阿母偌-nī仔想欲 敆阿爸做伙，gún 猶是著考慮生活這个重擔。

「阿母，阿爸佇台灣是leh食啥mih頭路？」

「查某囝--个，咱講實--个，恁阿爸成實足 𠢕 őo！伊會-當 共所有窒 佇馬桶个 物件完全敨 予清氣，伊會-當 共 啦-霎-lî-lô 个塗跤鑢 甲光溜溜，伊閣 會-hiáu 擘去到上懸 个建築，去清玻璃个 阿-tsa 抑是面頂个 物件。」

「阿母，阿爸遮-nī 𠢕，就親像伊寄--轉-來个箱仔仝款遐-nī神奇，彼跤箱仔真正有夠厲害--啦。我足期待會-sái看著阿爸，伊啥mih時陣 會 轉--來啊？」

「查某囝--个，liam-mi仔--啦，閣忍耐--一-下。你雖罔無佇出日个早起時看著伊，總--是，黃昏若到，恁阿爸定著會 佇暮色上媠 个時來看--你。」

凡勢阿母是注意著我傷悲个目睭，毋-閣我共微微仔笑，予伊袂 遐煩惱。

「查某囝--个，雖罔 恁阿爸離咱 成遠，毋-閣伊有影足愛--咱 足愛--咱--个 őo，伊心肝內不時leh掛慮--咱，這項你著-愛永遠共記牢-牢。橫直，恁阿爸攏是為著咱 个未來，遮 會出去外國做空-khuè，án-ne 遮有通 共伊个心肝仔囝買會講話个 阿-恁-gióo、一寡扮公伙仔个 mih仔，抑是會-當 予 恁換衫个 痛-欶，閣有你上愛个 Barbie 跤-蠓啊！」

聽著阿母án-ne講，我實在有夠歡喜！我共阿爸用彼跤神奇个箱仔寄來予--我个 物件la̍k-牢-牢，規个人tshia̍k-tshia̍k-趒 足樂暢，甚至歡喜甲目屎流--落-來，彼寡佇市內遮看會著个 阿-恁-gióo，想袂到我也提會著。彼跤Barbie 跤-蠓，這學期我定著會用--著，閣 彼寡扮公伙仔个 mih仔，應該我敆我上好个朋友佇 紲--來个時間會 耍 甲 足無閒。我嘛 欲來學煮食，等阿爸轉--來，我就會-sái煮Adobo（用一款醬tīm 个豬肉）予伊食；阿母講，這是伊上甲意个一齣菜。就算是干-焦煮一齣遮-nī簡單个菜，我嘛 欲 予阿爸知影我有偌-nī仔愛--伊。雖罔 從我出世到第五个生日伊攏無佇--leh，毋-閣無要緊，親情个愛，毋是看敢有佇身軀邊抑無來算數--个。

是講，阿爸哪會知影我想欲愛這寡mih仔--啦？敢是阿母佇批--裡偷偷仔共講--个？阿爸真正有夠厲害。伊袂輸超人--leh，漢草足好、神秘，閣有一款神奇个力量。啊，等--leh？敢講伊真正會飛天？凡勢伊真正會-hiáu--喔！若真正會飛天，伊這-媽就會-當徛佇我个面頭前。毋-閣無要緊，阿爸會-hiáu飛--無，無遐-nī要緊，要緊--个是，就親像阿母講--个，閣忍耐--一-站-仔，gún規家伙仔就會團圓。真緊就會-當做伙--啊！

最後一跤寄--轉-來个箱仔

Kok-kok-kok-kok，ngáu-ngáu-ngáu-ngáu！

一透早，我就予雞公敆狗仔个叫聲吵精神，這-媽是幾點--啊？著--啦，今仔日是我頭一工成做三年生个開學日。時間過了足緊，前幾工仔我那像猶是一年生niâ，這-媽已經是三年生--啊，總--是我到這-媽 猶是介緊張。等--leh，阿母佇佗？我真期待會-當 閣去學校--个。

「阿母？阿母？」

我佇厝內面leh揣阿母个時，無張持去影著窗仔外。是按怎遐濟人來佇 gún兜个門跤口？敢講阿爸閣寄神奇个箱仔轉--來--啊？足期待--个！毋-閣阿爸頂個月遮寄一改niâ，敢 會隨閣寄--啊？我走對門跤口，門一拍開，臆了無毋-著，閣有一跤神奇个箱仔--啊！我看著阿母跪佇箱仔頭前，我趕緊行去伊身軀邊。

「阿母！阿母！阿爸真正有夠好--个，伊閣寄一跤神奇个箱仔轉--來--啊。」

佇阿母共我看个時，我小小个心肝ínn仔規个起雺霧，攏 捎無tsáng。是按怎阿母个目屎直直輾--落-來？敢是歡喜个目屎？

「阿母，你哪會 leh 吼？」

阿母無共我應，所以我越頭看圍佇邊--阿 个人，希望會-當揣著答案。我斟酌四箍輾-轉 个空氣，等--leh， 敆頂一改比--起-來，哪會今仔日來个厝邊頭尾那像攏無仝？𪜶哪會看--起-來遐-nī無歡喜？𪜶哪會頭攏 lê-lê？是按怎𪜶 嘛 攏 leh流目屎？

我共頭越轉來到阿爸彼跤神奇个箱仔，閣-較倚近，手嘛 共貼牢--leh。

「阿母，是按怎這 改 个箱仔小可怪怪？頂改 彼跤足 懸 足大跤，這-媽 這跤哪會變細--啊？闊度嘛 án像較狹，而且閣-較長个款。這 敢是阿爸寄--轉-來个神奇箱仔个新款式？」

我毋知影。總--是四箍輾-轉，包括我个阿母敆 遐-个厝邊頭尾，𪜶大聲khàu 个聲，予我kiōng-欲臭耳聾--啊。雄雄，阿母共我攬--leh，攬甲 足 絚 足 絚，絚 甲我kiōng-欲 袂喘氣--啊。

「查某囝--个，你總算看著伊--啊。」

阿母用親像leh 共我咬耳空根个聲án-ne 共我講。伊共我个手la̍k-牢--leh，gún行向彼跤箱仔，khuann-khuann仔，阿母共玻璃拍--開，現佇我目睭前--个是一个我熟sāi 个查某人个面容，我敆伊有仝款个喙唇，連鼻仔敆目眉嘛 足 相-siāng？我看著袂輸是leh照鏡？

「查某囝--个，敆 恁老爸講一下仔話--leh，欲七冬--啊，恁總算見著面--啊。」

阿母那 吮 那 án-ne 共我講，毋-閣我个注意力敆狡怪个心思煞 踅 轉去到進前，gún頭一改收著神奇箱仔个時陣。

「我無講毋-著，阿爸就親像伊个箱仔仝款神奇，我就知影有一工阿爸嘛 會 予 這个神奇个箱仔娶--轉-來，有夠神奇！袂輸變魔術--leh！」

「阿爸？」

敆阿爸頭擺拄面，我淡薄仔緊張歹勢，因為這是我頭一擺見著阿爸。總--是我實在足希望有一个阿爸，根本也袂記得欲緊張--啊。而且我從 足早進前就leh等待這刻，所以我也無想遐濟就去共阿爸个手la̍k-牢--leh，我共阿爸个手la̍k 甲 絚-絚-絚，嘛 la̍k 足久，毋-閣伊个手一直攏冷支-支，檢采是坐足遠途个車，冷氣直直吹遮 會 án-ne。

「阿母，阿爸哪會無欲起--來？敢是因為轉來gún兜愛行足遠途，閣 著拚暝工，傷忝--啊？抑是阿爸佇外國做个 空-khuè 傷食力--啊，所以伊个面遮 會變甲 án-ne？」

阿母愈吼愈大聲，阿爸人就佇 遮--啊，伊哪會無歡喜？我閣倚過來佇阿爸這爿。

「阿爸？阿爸你較緊起--來--啦，日頭攏曝跤-穿--啊，咱緊入來厝內面--啊。阿爸你知影--無？我有足濟故事欲 共你講，我若無對 這-媽開始講，我定著永遠攏講袂了。我真正有夠想欲趕緊共你講足濟代誌，嘛有夠想欲聽你講你个代誌。因為感覺阿爸你是一个超人个化身。阿爸，你敢真正會-hiáu飛？我足期待你共我講你去到每一个國家个體驗，遐 敢有好人？𪜶 个菜敢好食？我這-媽 足想欲大聲喝，共全世界敆我仝款个囡仔喝講，我嘛有真正个阿爸--啊。你毋是存在佇我个想像內面，你這-媽就佇我个身軀邊，永遠攏 袂 閣離開gún--啊--啦。阿爸，我欲煮你愛食个 Adobo 予你食，阿母講這是你上愛食个菜。緊--leh--啦，阿爸！我足期待--个 呢！」

我猶有足濟代誌想欲 共阿爸講，毋-閣 成奇怪，阿爸哪會 攏 袂 tín 袂動？所以我閣倚對阿母彼爿。

「阿母，咱緊共阿爸叫精神--啦，伊kánn-那 攏無聽著我个聲呢，你共我鬥 喝--一-下--啦。我足想欲 共阿爸攬--leh--啦，阿母！我足希望伊會-當睏佇 咱 个眠床頂，我足希望伊會-sái 敆 咱 佇飯桌頂做伙食飯，我欲叫伊陪我去公園散步，我一定欲 佇伊个面頭前講我真正足愛、足愛--伊--个。阿母較緊--leh--啦！」

啊阿母共阿爸个手la̍k-牢 个時，阿母煞雄雄phîn--落-去，規个庄仔頭閣愈亂--啊。


◎感謝廖雲章總監授權予 咱台譯這篇轉載佇「獨立評論＠天下」網站个中譯文章，2018年移民工文學獎評審獎著獎作品〈爸爸的神秘箱子〉（原題：翁 Mahiwagang Kahon 拈 Itay）：

https://opinion.cw.com.tw/blog/profile/441/article/7350?fbclid=IwAR0b4VqsH0foG6dKSswb_khNOCbqPENrAcq1R4DihRCXvOlqiy2LTwzzLk4

作品嘛收佇《渡：在現實與想望中泅泳 第五屆移民工文學獎作品集》（台北：四方文創，2018.11）。






#台灣人寫真專欄，本文使用教育部推薦漢字敆臺灣閩南語羅馬字拼音方案。


台文通訊BONG報308期，2019年11月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
#台灣人寫真專欄，本文使用教育部推薦漢字敆臺灣閩南語羅馬字拼音方案。
台文通訊BONG報308期，2019年11月出刊。
台文通訊BONG報308期，2019年11月出刊。
歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。


歡迎捐款贊助　李江却台語文教基金會　（捐款通抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
原作：Louie Jean M. Decena（菲律賓移工）
中譯：何薇薇（Jrose Ho）
台譯：呂美親（台師大台文系專案助理教授）






「有人佇--leh--無？有人佇--leh--無？𠢕早！有一跤箱仔對台灣寄--過-來--啊。咱 遮有人佇--leh--無？Cruz太太，有佇--leh--無？」



就是這句話，予我敆 gún阿母險仔對眠床頂tshia̍k--落-來。Gún目睭相對看了，仝彼刻徛--起-來。



「查某囝--个！起--來！較緊--leh！」



我眼著gún阿母个目睭，憢疑仔呢幾若下。等--leh？這 敢有影是伊个目睭leh 呢？抑是我家己个目睭leh 呢？曷 抑是gún兩个人攏 leh 呢目憢疑？Ha̍ih-臆！無要緊，重要--个是這-媽 佇 遮。總算到位--啊！阿母敆我攏期待足久个 這跤阿爸寄--來--个，神秘个箱仔。



Gún一行到門跤口，就看著gún 遐 个厝邊頭尾。Bebang阿媽抱Pepay，Kardo阿伯手底仝款攑一支長槌仔，猶有一陣囡仔佇 遐 leh 耍中國个吊襪仔。遐 个動物嘛 袂輸攏聽有人話，直直佇 遐 ngauh-ngauh叫、tsiuh-tsiuh叫、niau-niau叫，閣也有一寡阿姆、阿婆佇 遐 leh tshi-母-揤-跙，我是鉎 插 嘛無愛插--𪜶。𪜶 共 leh hiàm gún老母个名彼个送貨員敆 彼跤神秘个箱仔規个圍圍--起-來。



「請佇 遮簽名，Cruz太太，證明你有收著Cruz先生寄--來个 這跤箱仔。」



Balikbayan箱仔？原來這就是這幾若工阿母講--著个 彼跤箱仔个名，有夠大跤！連我規个人嘛囥會入--去--啊。毋-閣，是按怎伊遮-nī神秘？伊敢 會飛？除了大，伊敢是會變出閣-較濟物件？敢講伊神秘个原因是，阿爸會-當 對 這內底走--出-來？Ha̍ih-臆！我真正想欲 較緊知影，內底到底是生做啥mih款形--啦！



「惱-la̍t hânn！順行呢！」阿母án-ne 共應。



「Cruz太太，恁翁對你足好呢，伊遮去台灣兩個月niâ，竟然就有tháng-仔寄遮-nī大跤个箱仔轉來予--恁，你真正不止仔好運！」



「著啊！Juana，這跤箱仔確實有大跤，我足想欲趕緊看著內面貯啥貨--啦。恁翁有共你買啥hannh？敢 攏名牌--个？有足濟tshioo-khóo-lè-tooh--無？應該有囥一寡錢佇內面ōo，你著看予斟酌呢！」



「內底定著有茶箍敆面油--啦，毋-通 共 gún 落-kau--去hânn，Juana。」



啊阿母干-焦是笑笑niâ。伊共我看--一-下，我確定我敆阿母个目神是互相tshiō光--个。這个時陣，阿母共我个手la̍k-牢-牢，紲--來伊iang幾个仔漢草足好个查埔人鬥-衫-仝 共 gún阿爸寄--轉-來个箱仔搬入厝內。



阿母共阿爸寄--轉-來个箱仔拍開个時，Berta阿媽叫𪜶後生去攑一支鉸刀來鬥開。



「開--啊！開--啊！」



其他个人佇 gún厝內面喝 甲 足大聲，予我閣愈緊張。是按怎？𪜶是按怎遐想欲知影gún老爸个箱仔內有啥神奇个 物件？規个庄仔頭攏 leh好玄這層代誌，袂輸是一層予人足興奮敆驚奇个代誌。



佇阿爸个箱仔內，gún 愛啥就有啥



「美白茶箍會-sái 共身軀頂上烏彼个所在洗予 較 莫 遐烏--leh，這是欲 予 Bebang阿媽--个。啊這个會-當 共頭毛變直--个，予 Isabel。這个會-sái 予頭毛虯--起-來--个 予 Maria。這台絞果子汁--个就予 Pedro，加味咖啡欲 予 Noli阿伯，若吹風機就愛 予 Pepay--啦。」



阿母共所有个 物件一項一項提--出-來了後，𪜶逐个也一个一个沓沓行出gún兜。一直到所有个人攏得著𪜶想欲 ti̍h 个 物件。



「阿母，足厲害呢！阿爸寄--來个箱仔有影足神奇呢，彼个神奇个 物件竟然有才調共 Isabel 个 虯毛變直？啊若我用你送予 Bebang阿媽个美白茶箍，我敢 嘛 會-當變白？啊，阿母，我个頭毛嘛想欲變予 虯，你送予 Maria阿姊个 物件我敢 嘛 會-當用？會-sái--無？猶-閣有，阿母你已經送逐家遐濟物件--啊，毋-閣 咱 个箱仔猶-閣徙袂 tín動呢，內面敢是猶-閣 足濟物件？我人細漢看無袂著--啦。」



我有足濟問題想欲問阿母。



「查某囝--个，你有影古錐呢！你毋-若面模仔成恁老爸，個性嘛種著恁老爸。」



阿母所講个話，確實有粟著我个心肝。Khîng實，我無真正看過gún老爸，干-焦是對伊寄予阿母个批看著伊相片內面个模樣。彼-陣阿爸去外國食頭路个時，我猶未出世。啊我出世个時，阿爸去佇 Sabaody做空-khuè，空-khuè是契約五冬。啊等契約到期了後，仲介公司無予伊轉來菲律賓，是叫伊直接去台灣，因為台灣需要足濟人去做空-khuè。所以就算阿母足愛欲叫阿爸轉--來，總--是阿爸也姑不而將愛拒絕阿母个要求，因為佇菲律賓欲食會飽真正不止仔困難。阿爸若轉--來，咱是欲食啥？閣再講我欲入國校一年--啊，就算阿母偌-nī仔想欲 敆阿爸做伙，gún 猶是著考慮生活這个重擔。



「阿母，阿爸佇台灣是leh食啥mih頭路？」



「查某囝--个，咱講實--个，恁阿爸成實足 𠢕 őo！伊會-當 共所有窒 佇馬桶个 物件完全敨 予清氣，伊會-當 共 啦-霎-lî-lô 个塗跤鑢 甲光溜溜，伊閣 會-hiáu 擘去到上懸 个建築，去清玻璃个 阿-tsa 抑是面頂个 物件。」



「阿母，阿爸遮-nī 𠢕，就親像伊寄--轉-來个箱仔仝款遐-nī神奇，彼跤箱仔真正有夠厲害--啦。我足期待會-sái看著阿爸，伊啥mih時陣 會 轉--來啊？」



「查某囝--个，liam-mi仔--啦，閣忍耐--一-下。你雖罔無佇出日个早起時看著伊，總--是，黃昏若到，恁阿爸定著會 佇暮色上媠 个時來看--你。」



凡勢阿母是注意著我傷悲个目睭，毋-閣我共微微仔笑，予伊袂 遐煩惱。



「查某囝--个，雖罔 恁阿爸離咱 成遠，毋-閣伊有影足愛--咱 足愛--咱--个 őo，伊心肝內不時leh掛慮--咱，這項你著-愛永遠共記牢-牢。橫直，恁阿爸攏是為著咱 个未來，遮 會出去外國做空-khuè，án-ne 遮有通 共伊个心肝仔囝買會講話个 阿-恁-gióo、一寡扮公伙仔个 mih仔，抑是會-當 予 恁換衫个 痛-欶，閣有你上愛个 Barbie 跤-蠓啊！」



聽著阿母án-ne講，我實在有夠歡喜！我共阿爸用彼跤神奇个箱仔寄來予--我个 物件la̍k-牢-牢，規个人tshia̍k-tshia̍k-趒 足樂暢，甚至歡喜甲目屎流--落-來，彼寡佇市內遮看會著个 阿-恁-gióo，想袂到我也提會著。彼跤Barbie 跤-蠓，這學期我定著會用--著，閣 彼寡扮公伙仔个 mih仔，應該我敆我上好个朋友佇 紲--來个時間會 耍 甲 足無閒。我嘛 欲來學煮食，等阿爸轉--來，我就會-sái煮Adobo（用一款醬tīm 个豬肉）予伊食；阿母講，這是伊上甲意个一齣菜。就算是干-焦煮一齣遮-nī簡單个菜，我嘛 欲 予阿爸知影我有偌-nī仔愛--伊。雖罔 從我出世到第五个生日伊攏無佇--leh，毋-閣無要緊，親情个愛，毋是看敢有佇身軀邊抑無來算數--个。



是講，阿爸哪會知影我想欲愛這寡mih仔--啦？敢是阿母佇批--裡偷偷仔共講--个？阿爸真正有夠厲害。伊袂輸超人--leh，漢草足好、神秘，閣有一款神奇个力量。啊，等--leh？敢講伊真正會飛天？凡勢伊真正會-hiáu--喔！若真正會飛天，伊這-媽就會-當徛佇我个面頭前。毋-閣無要緊，阿爸會-hiáu飛--無，無遐-nī要緊，要緊--个是，就親像阿母講--个，閣忍耐--一-站-仔，gún規家伙仔就會團圓。真緊就會-當做伙--啊！



最後一跤寄--轉-來个箱仔



Kok-kok-kok-kok，ngáu-ngáu-ngáu-ngáu！



一透早，我就予雞公敆狗仔个叫聲吵精神，這-媽是幾點--啊？著--啦，今仔日是我頭一工成做三年生个開學日。時間過了足緊，前幾工仔我那像猶是一年生niâ，這-媽已經是三年生--啊，總--是我到這-媽 猶是介緊張。等--leh，阿母佇佗？我真期待會-當 閣去學校--个。



「阿母？阿母？」



我佇厝內面leh揣阿母个時，無張持去影著窗仔外。是按怎遐濟人來佇 gún兜个門跤口？敢講阿爸閣寄神奇个箱仔轉--來--啊？足期待--个！毋-閣阿爸頂個月遮寄一改niâ，敢 會隨閣寄--啊？我走對門跤口，門一拍開，臆了無毋-著，閣有一跤神奇个箱仔--啊！我看著阿母跪佇箱仔頭前，我趕緊行去伊身軀邊。



「阿母！阿母！阿爸真正有夠好--个，伊閣寄一跤神奇个箱仔轉--來--啊。」



佇阿母共我看个時，我小小个心肝ínn仔規个起雺霧，攏 捎無tsáng。是按怎阿母个目屎直直輾--落-來？敢是歡喜个目屎？



「阿母，你哪會 leh 吼？」



阿母無共我應，所以我越頭看圍佇邊--阿 个人，希望會-當揣著答案。我斟酌四箍輾-轉 个空氣，等--leh， 敆頂一改比--起-來，哪會今仔日來个厝邊頭尾那像攏無仝？𪜶哪會看--起-來遐-nī無歡喜？𪜶哪會頭攏 lê-lê？是按怎𪜶 嘛 攏 leh流目屎？



我共頭越轉來到阿爸彼跤神奇个箱仔，閣-較倚近，手嘛 共貼牢--leh。



「阿母，是按怎這 改 个箱仔小可怪怪？頂改 彼跤足 懸 足大跤，這-媽 這跤哪會變細--啊？闊度嘛 án像較狹，而且閣-較長个款。這 敢是阿爸寄--轉-來个神奇箱仔个新款式？」



我毋知影。總--是四箍輾-轉，包括我个阿母敆 遐-个厝邊頭尾，𪜶大聲khàu 个聲，予我kiōng-欲臭耳聾--啊。雄雄，阿母共我攬--leh，攬甲 足 絚 足 絚，絚 甲我kiōng-欲 袂喘氣--啊。



「查某囝--个，你總算看著伊--啊。」



阿母用親像leh 共我咬耳空根个聲án-ne 共我講。伊共我个手la̍k-牢--leh，gún行向彼跤箱仔，khuann-khuann仔，阿母共玻璃拍--開，現佇我目睭前--个是一个我熟sāi 个查某人个面容，我敆伊有仝款个喙唇，連鼻仔敆目眉嘛 足 相-siāng？我看著袂輸是leh照鏡？



「查某囝--个，敆 恁老爸講一下仔話--leh，欲七冬--啊，恁總算見著面--啊。」



阿母那 吮 那 án-ne 共我講，毋-閣我个注意力敆狡怪个心思煞 踅 轉去到進前，gún頭一改收著神奇箱仔个時陣。



「我無講毋-著，阿爸就親像伊个箱仔仝款神奇，我就知影有一工阿爸嘛 會 予 這个神奇个箱仔娶--轉-來，有夠神奇！袂輸變魔術--leh！」



「阿爸？」



敆阿爸頭擺拄面，我淡薄仔緊張歹勢，因為這是我頭一擺見著阿爸。總--是我實在足希望有一个阿爸，根本也袂記得欲緊張--啊。而且我從 足早進前就leh等待這刻，所以我也無想遐濟就去共阿爸个手la̍k-牢--leh，我共阿爸个手la̍k 甲 絚-絚-絚，嘛 la̍k 足久，毋-閣伊个手一直攏冷支-支，檢采是坐足遠途个車，冷氣直直吹遮 會 án-ne。



「阿母，阿爸哪會無欲起--來？敢是因為轉來gún兜愛行足遠途，閣 著拚暝工，傷忝--啊？抑是阿爸佇外國做个 空-khuè 傷食力--啊，所以伊个面遮 會變甲 án-ne？」



阿母愈吼愈大聲，阿爸人就佇 遮--啊，伊哪會無歡喜？我閣倚過來佇阿爸這爿。



「阿爸？阿爸你較緊起--來--啦，日頭攏曝跤-穿--啊，咱緊入來厝內面--啊。阿爸你知影--無？我有足濟故事欲 共你講，我若無對 這-媽開始講，我定著永遠攏講袂了。我真正有夠想欲趕緊共你講足濟代誌，嘛有夠想欲聽你講你个代誌。因為感覺阿爸你是一个超人个化身。阿爸，你敢真正會-hiáu飛？我足期待你共我講你去到每一个國家个體驗，遐 敢有好人？𪜶 个菜敢好食？我這-媽 足想欲大聲喝，共全世界敆我仝款个囡仔喝講，我嘛有真正个阿爸--啊。你毋是存在佇我个想像內面，你這-媽就佇我个身軀邊，永遠攏 袂 閣離開gún--啊--啦。阿爸，我欲煮你愛食个 Adobo 予你食，阿母講這是你上愛食个菜。緊--leh--啦，阿爸！我足期待--个 呢！」



我猶有足濟代誌想欲 共阿爸講，毋-閣 成奇怪，阿爸哪會 攏 袂 tín 袂動？所以我閣倚對阿母彼爿。



「阿母，咱緊共阿爸叫精神--啦，伊kánn-那 攏無聽著我个聲呢，你共我鬥 喝--一-下--啦。我足想欲 共阿爸攬--leh--啦，阿母！我足希望伊會-當睏佇 咱 个眠床頂，我足希望伊會-sái 敆 咱 佇飯桌頂做伙食飯，我欲叫伊陪我去公園散步，我一定欲 佇伊个面頭前講我真正足愛、足愛--伊--个。阿母較緊--leh--啦！」



啊阿母共阿爸个手la̍k-牢 个時，阿母煞雄雄phîn--落-去，規个庄仔頭閣愈亂--啊。 







◎感謝廖雲章總監授權予 咱台譯這篇轉載佇「獨立評論＠天下」網站个中譯文章，2018年移民工文學獎評審獎著獎作品〈爸爸的神秘箱子〉（原題：翁 Mahiwagang Kahon 拈 Itay）：

https://opinion.cw.com.tw/blog/profile/441/article/7350?fbclid=IwAR0b4VqsH0foG6dKSswb_khNOCbqPENrAcq1R4DihRCXvOlqiy2LTwzzLk4

作品嘛收佇《渡：在現實與想望中泅泳 第五屆移民工文學獎作品集》（台北：四方文創，2018.11）。






#台灣人寫真專欄，本文使用教育部推薦漢字敆臺灣閩南語羅馬字拼音方案。


台文通訊BONG報308期，2019年11月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
