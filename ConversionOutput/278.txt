台文通訊BONG報: 共阮兜个夢想　捏做囡仔畫本 ——我敆『台語兒童公民繪本動畫』系列
本文是2021/6/9 个講座摘要記錄，主講者莊佳穎是台灣師範大學台灣語文學系副教授。
主講／莊佳穎   記錄／戴如意本文是2021/6/9 个講座摘要記錄，主講者莊佳穎是台灣師範大學台灣語文學系副教授。『台語兒童公民繪本動畫』系列是莊佳穎老師欲送予台灣囡仔个禮物，攏總有三个故事，共母語議題敆公民關懷藏佇內底。伊感覺「敆母語个感情距離，決定囡仔佇無仝世界之間飛个 懸度；敆公民意識个社會距離，決定囡仔敆家己、我群hām世界个親密程度」。遮-个故事个原型是「1,001暝」个床邊故事，做一个母語媽媽，莊佳穎老師逐工暗時會 共家己个雙生仔講故事。伊个囡仔去讀幼稚園了後，煞發現干-焦 𪜶兩个會-hiáu講台語，轉來厝問講：「敢是干-焦 𪜶是台灣人？」這層代誌予伊發覺母語敆認同个重要性，加上市面上个台語故事冊𪜶兜攏有買--啊，無新个故事通講，遮決定欲家己來做故事冊。因為莊佳穎老師求學敆教學个背景是社會學，伊共公民意識關心个概念、議題囥佇故事內底，親像主體性敆認同、民主自由、環境保護敆居住正義，嘛 會囥這站仔國內外發生个代誌。伊認為上重要--个，是「共好，家己遮 會好」个概念。遮-个議題咱 毋免驚囡仔人聽無，𪜶 个吸收能力足好，有冬時仔𪜶提出个觀點閣 會反倒轉來刺激大人。《唱家己的歌》講--个是一个走揣家己、發生佇粟鳥仔媽媽、粟鳥仔baby 敆走入來𪜶鳥仔岫 个豆仔鳥baby之間个故事，欲討論--个是咱 敆母語个距離、「國語政策」對咱 个影響。這个故事是bàng-gà（微電影）代先畫好，嘛有去參加比賽著等，落尾遮做畫本。《揣自由的台灣烏熊》內底，「阿熊熊」敆「烏的」兩隻熊仔囝對動物園走--出-來，為著走揣自由付出真濟代價。共號「阿熊熊」這个名，算是心適个試驗，想欲呈現台語受著華語疊字構詞个影響。《石虎的厝》是受著生態紀錄片个啟發，講石虎生存个艱難，主要欲講--个是「上好个保護是尊重」，尊重動物原本徛起个環境。若佇人个身上，就是愛去尊重無仝階級、性別、職業，尊重每一个人个無仝、每一个人所愛个 物件。這个系列有幾若種出版型式：畫本、有聲冊、bàng-gà、手語影片，是一个hānn界个合作，嘛有台語顧問、台語專家鬥-衫-仝。三个主要个配音員攏是囡仔，雖然大人配音个情緒會 較濟，溝通个成本嘛 較低，毋-閣莊佳穎老師認為，囡仔个故事著-愛 對囡仔个角度出發——囡仔人來配音，遮 會-當 予 leh聽有聲冊个囡仔，感覺著是敆 𪜶平大漢个囡仔leh講話予 𪜶聽。莊佳穎老師嘛發覺通 予手語囡仔「讀」个 物件比台語囡仔閣愈少，自án-ne決定來做手語影片，邀請母語是手語个老師來演示。畫本个文字敆 bàng-gà 个字幕照教育部个用字，原則上用淺明、捷用个漢字，敆台羅配搭，後壁攏有附台語hām華語對照。Bàng-gà設計用溫暖、適合囡仔个色調，音樂設計學自然个聲、用囡仔音樂，娶囡仔行入故事个世界。前衛出版社：02-25865708前衛粉專，由專人為您處理.💟台語兒童公民繪本微動畫（三書一套＋限量明信片）博客來｜https://reurl.cc/WEb5y5讀　冊｜https://reurl.cc/l0pqjd金石堂｜https://reurl.cc/2ba21r三　民｜https://reurl.cc/WEblax聚　珍｜http://gjtaiwan.com/r/11w露　天｜http://gjtaiwan.com/r/11x前　衛｜https://reurl.cc/5oXR8v.💟唱家己的歌：走揣家己的故事簡　介｜https://reurl.cc/DvYO4d.💟揣自由的台灣烏熊：走揣自由的故事簡　介｜https://reurl.cc/9Z0n7x.💟石虎的厝：走揣公義的故事簡　介｜https://reurl.cc/1glOvQ.📚全台連鎖書店、獨立書店皆可購買／訂購。☎️直接來電前衛出版社訂購：02-25865708線頂看影片台語捎攏有 - YouTube 頻道https://reurl.cc/exDAex#台語捎攏有講座專欄，本文使用教育部推薦漢字敆臺灣閩南語羅馬字拼音方案。台文通訊BONG報328期，2021年7月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

