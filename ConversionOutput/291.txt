台文通訊BONG報: 阿爸
#台灣人寫真 專欄，本文使用教育部推薦漢字敆臺灣閩南語羅馬字拼音方案。台文通訊BONG報322期，2021年2月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

作者：林淑雅自從阿母做仙了後，阿爸就家己一个人蹛。我做序細--个無想欲強迫伊著 hām阮做伙蹛，主要是阿爸跤kiānn手kiānn，人也精光，閣真知伊無想欲麻煩--阮。平素時我甲阿姊做伙轉去煮暗，陪阿爸鬥陣食飯，因為阮姊妹仔蹛離阿爸較近，若是拜六抑是節日，就予兄嫂甲弟婦仔𪜶 hua̍t-落。當然嘛有阿爸家己个自由時間——禮拜。若是阿爸有需要欲出外嘛自由，講--一-聲，予阮知，通心安就好，欲佗落在伊。逐往擺，若是拄著拜一，我前跤猶未hānn過戶橂，阿爸就已經佇門口笑微微迎接--囉。喙若開，話就講無停，定著是講伊閣走去佗位拭-thô，拄著啥mih趣味代。有一工，無啥對-tâng，入門喝阿爸，阿爸坐佇 the椅攑頭掠我看--一-下閣 hmh一聲就無閣講半句--啊。看阿爸hm̍h-hm̍h the 佇椅仔頂，咱心肝內giâu疑，行倚去共摸看--leh，hiau-hīng--喔，thài 會規身軀燒hōng-hōng，磅針隨捎來磅，夭壽，真正燒甲 40度。佇院--裡抽血，照電光、超音波，等病床，車-跋兩三工總算查著原因，確認是去è著社區型肺炎，也就是較早咱所講个「退伍軍人症」。阮硩懷疑檢采是去游泳館泅水jiám--著--个，嘛即時通報衛生所。假若知病因，就知通對症落藥，咱只要好好仔照顧、配合治療，絕對無問題。阮四个姊弟仔相放伴暝日看顧，阿爸嘛真聽喙好款待。前前後後害阿爸受苦半月外日，總算會-當出院--啊。阮阿爸佇 咱人7月初7生日，今年（編按：2020年）閣 敆爸爸節差一工，本成阮就按算兩个節日欲同齊過，娶阿爸來去食伊上意愛个日本料理。無疑悟煞縛佇病院。Buē-當照原來个計劃（kè-i̍k）來慶祝，對阿爸實在足歹勢。毋-閣，阿爸煞安搭阮講，伊真歡喜有阮个陪伴，比phīng山珍海tshò 較贏過濟濟。                                                      #台灣人寫真 專欄，本文使用教育部推薦漢字敆臺灣閩南語羅馬字拼音方案。台文通訊BONG報322期，2021年2月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
自從阿母做仙了後，阿爸就家己一个人蹛。我做序細--个無想欲強迫伊著 hām阮做伙蹛，主要是阿爸跤kiānn手kiānn，人也精光，閣真知伊無想欲麻煩--阮。

平素時我甲阿姊做伙轉去煮暗，陪阿爸鬥陣食飯，因為阮姊妹仔蹛離阿爸較近，若是拜六抑是節日，就予兄嫂甲弟婦仔𪜶 hua̍t-落。當然嘛有阿爸家己个自由時間——禮拜。若是阿爸有需要欲出外嘛自由，講--一-聲，予阮知，通心安就好，欲佗落在伊。

逐往擺，若是拄著拜一，我前跤猶未hānn過戶橂，阿爸就已經佇門口笑微微迎接--囉。喙若開，話就講無停，定著是講伊閣走去佗位拭-thô，拄著啥mih趣味代。有一工，無啥對-tâng，入門喝阿爸，阿爸坐佇 the椅攑頭掠我看--一-下閣 hmh一聲就無閣講半句--啊。看阿爸hm̍h-hm̍h the 佇椅仔頂，咱心肝內giâu疑，行倚去共摸看--leh，hiau-hīng--喔，thài 會規身軀燒hōng-hōng，磅針隨捎來磅，夭壽，真正燒甲 40度。

佇院--裡抽血，照電光、超音波，等病床，車-跋兩三工總算查著原因，確認是去è著社區型肺炎，也就是較早咱所講个「退伍軍人症」。阮硩懷疑檢采是去游泳館泅水jiám--著--个，嘛即時通報衛生所。假若知病因，就知通對症落藥，咱只要好好仔照顧、配合治療，絕對無問題。阮四个姊弟仔相放伴暝日看顧，阿爸嘛真聽喙好款待。前前後後害阿爸受苦半月外日，總算會-當出院--啊。

阮阿爸佇 咱人7月初7生日，今年（編按：2020年）閣 敆爸爸節差一工，本成阮就按算兩个節日欲同齊過，娶阿爸來去食伊上意愛个日本料理。無疑悟煞縛佇病院。Buē-當照原來个計劃（kè-i̍k）來慶祝，對阿爸實在足歹勢。毋-閣，阿爸煞安搭阮講，伊真歡喜有阮个陪伴，比phīng山珍海tshò 較贏過濟濟。


#台灣人寫真 專欄，本文使用教育部推薦漢字敆臺灣閩南語羅馬字拼音方案。
台文通訊BONG報322期，2021年2月出刊。




郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會
◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
