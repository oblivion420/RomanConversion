台文通訊BONG報: 佇世界母語日分享我个台語路
主講／李南衡、周佳穎   記錄／鍾育紋本文是2021/2/21 个講座摘要記錄，主講者李南衡，目前佇綠色和平廣播電台主持文化性節目，嘛有佇《台灣教會公報》寫〈那硩褪色的台灣俗語話〉專欄。主講者周佳穎，外號「台南妹仔」，台北藝術大學電影創作學系畢業，「台南妹仔教你講台語」頻道創作者、公視台語台《逐工一句》節目編導。2月21是世界母語日，李江却台語文教基金會邀請兩位無仝世代、仝款為台語leh拍拚个主講者：李南衡、周佳穎，做伙來分享𪜶 个台語路。頂真个 阿-jí-sáng李南衡先生頭起先來分享--个是李南衡先生，伊講伊个台語路起步無算早，對伊60歲開始行，佳哉食到80歲猶活--leh，猶 會-當為台語做空-khuè。伊个頭一本台語冊是《台語大爆笑》（1996年3--月出版），毋-閣 彼-陣伊猶 袂-hiáu讀寫台文，伊佇《自立晚報》、《民生報》連載華語个笑詼，尾--仔收集--落-來是鄭良偉教授共 鬥翻譯做台文（有人問伊講是用啥mih文寫--个？哪著 閣翻譯？伊攏滾笑應講是用德文寫--个。）鄭教授就鼓勵伊學台文，佇 2000年彼跤兜仔，伊下決心欲好好仔來學。李南衡先生有一个真可取个所在，就是見若欲學啥就會 足綿爛去學，拼音个冊、幾若本台語辭典攏拚勢研究、做筆記。經過兩冬，伊開始用台文來寫作，彼-陣伊嘛有寫綠色短評專欄予電台放送。主持人會用台語來講，別人交个稿是華語个稿，主持人著-愛先共轉做台語；主持人捌 共講--過，上愛接著伊寫个稿，因為是用台語寫--个，主持人提--leh就直接唸，攏免閣了工去翻譯。2005年，李南衡先生閣去讀師大个台文所，因為對外來語真有趣味，伊發現真濟文章內底攏看會著外來語。進一步共分析，佇日本時代个賴和所寫个文章--裡，對日語來个外來語占大面；毋-閣過50冬了，王禎和个小說用个外來語煞變做美國話較濟，這个主題嘛 成做伊个碩士論文，而且規本閣是用台文來寫--个。另外，伊嘛有受邀請佇《海翁》雜誌連載「亂e亂唱个台灣話」專欄，分享伊所觀察著台語較 會講毋-著 个所在，比如宋楚瑜選舉个時，毋知「喙瀾」按怎講，煞創造華語氣 个新台語：「口水」（kháu-tsuí）這个詞。後--來伊有出版《那硩褪色的台灣俗語話》，諺語這類个冊有真濟人leh寫，毋-閣伊這本（後來閣有第二冊）hām人个無仝，內容主要是80歲這沿猶-閣知影，毋-閣已經漸漸少人用个諺語。趁這个寫作个機會，伊想欲 共 遮-个已經欲拍無--去个諺語記錄--落-來。兩冬前，因為大腸癌蹛院治療（講著遮-nī艱苦个主題，人稱幽默大師个李--先-生竟然共逐家講，以前攏聽人講「斷腸人在天涯」，伊倒佇病床頂遮發現這句話根本講毋-著--啊，是斷腸人佇「病床」毋-遮 著）。彼-陣出版社个人去共看，講著伊開真濟心血所收集个資料，若準予當做pùn-sò 擲掉就成無彩，講--leh講--leh，新个寫作計畫就án-ne起磅--啊。出院無幾工，彼位做代誌上頂真个李--先-生又閣出現佇電腦頭前，經過冬半个用心整理，一本內容精彩閣豐富个《台灣外來語》就出現佇逐家个面頭前--啊。 台南妹仔Ayo周佳穎自讀國小个時，周佳穎就綴 佇阿爸身軀邊學台語个表演。阿爸周定邦是說唱藝術个表演者，阿爸去學唸歌了後希望伊上台伴奏，就叫伊去學校个國樂社學e弦仔。褒歌、恆春民謠就成做伊細漢生活中tiānn出現个 物件，嘛是現此時伊創作个來源。細漢个時有一段時間會去共《海翁》雜誌鬥錄囡仔詩、嘛有錄過課本等等。高中个時組樂團做社長，刁工揣台語歌予同學練習，比如講正月調，這款歌是伊這沿个人較 袂去接觸--著--个。讀台北藝術大學電影系个時，因為規班愛做伙創作一齣戲，時代个設定袂-當是佇現代，又閣因為表演組查某--个真濟，伊想--著个跤本是日本時代咖啡廳个女給。規齣戲是台語--个，毋-閣有真濟同學袂-hiáu講台語，伊自然就閣變做這齣戲个台語指導。落尾伊有導演一齣號做〈疫備起〉个短片去參賽，用笑詼个角度去搬疫情期間衛生紙買袂著个代誌，領獎彼時遮知𪜶是唯一用全台語來展現--个。另外，伊个身軀邊有袂少創作台語歌个朋友，嘛不時會去鬥研究台語歌詞个書寫，抑是按怎用白話字表示。進前有一个機緣，予人推薦伊去公視台語台做導演，就是「逐工一句」這个節目。真濟人細漢个時攏看過華語个『每日一字』，製作人感覺台語嘛 會用得做相仝个節目。台語顧問會先提供教材，伊遮來編寫跤本，通常會編一齣戲，用情境劇這款較趣味的方式來解sueh俗諺語。主持人「又仁」真𠢕演無仝个角色，所以配合無仝个內容，設定真濟角色予「又仁」來搬。比如講較生活化、傳統个題材个主角是阿珠姨；hām音樂、藝術有關連个是DJ來演；啊若節氣彼類个就予鳥半仙出場……。伊嘛 佇網路頂做家己想欲做个節目「台南妹仔教你講台語」。自伊來台北就tiānn 予人呵咾台語講甲真輾-轉，嘛有袂少人講欲來hām伊學台語，所以伊設定內容主要是白話字个教學，伊認為這是學台語个基礎。伊家己是佇 欲升大學个歇熱，招幾个仔同學做伙來參阿爸學白話字，開差不多一個月个時間就學--起-來。家己學習過程中感覺較困難个所在，就佇學白話字个單元用較趣味个方式來表現，真濟人共講伊个節目對學習台語有真大个幫贊。紲--落-來，台南妹仔嘛 會繼續行台語路，今年有計畫欲 共生活內底會講--著个語詞，做短短--仔--个、心適个戲劇囥起去網路。未來有想欲 共生活中拄--著个狀況提來podcast討論，親像是按怎這-媽真濟人leh迷飼貓仔等等，予無閒看影片个人嘛 會-當用聽--个來接觸台語。未來猶有真濟想欲做--个，年歲漸漸有，會用得做甲到--个應該嘛 會 閣-較濟。#台語捎攏有講座專欄，本文使用教育部推薦漢字敆臺灣閩南語羅馬字拼音方案。台文通訊BONG報324期，2021年3月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
主講／李南衡、周佳穎
記錄／鍾育紋

本文是2021/2/21 个講座摘要記錄，主講者李南衡，目前佇綠色和平廣播電台主持文化性節目，嘛有佇《台灣教會公報》寫〈那硩褪色的台灣俗語話〉專欄。主講者周佳穎，外號「台南妹仔」，台北藝術大學電影創作學系畢業，「台南妹仔教你講台語」頻道創作者、公視台語台《逐工一句》節目編導。

2月21是世界母語日，李江却台語文教基金會邀請兩位無仝世代、仝款為台語leh拍拚个主講者：李南衡、周佳穎，做伙來分享𪜶 个台語路。




頂真个 阿-jí-sáng李南衡先生

頭起先來分享--个是李南衡先生，伊講伊个台語路起步無算早，對伊60歲開始行，佳哉食到80歲猶活--leh，猶 會-當為台語做空-khuè。伊个頭一本台語冊是《台語大爆笑》（1996年3--月出版），毋-閣 彼-陣伊猶 袂-hiáu讀寫台文，伊佇《自立晚報》、《民生報》連載華語个笑詼，尾--仔收集--落-來是鄭良偉教授共 鬥翻譯做台文（有人問伊講是用啥mih文寫--个？哪著 閣翻譯？伊攏滾笑應講是用德文寫--个。）鄭教授就鼓勵伊學台文，佇 2000年彼跤兜仔，伊下決心欲好好仔來學。李南衡先生有一个真可取个所在，就是見若欲學啥就會 足綿爛去學，拼音个冊、幾若本台語辭典攏拚勢研究、做筆記。

經過兩冬，伊開始用台文來寫作，彼-陣伊嘛有寫綠色短評專欄予電台放送。主持人會用台語來講，別人交个稿是華語个稿，主持人著-愛先共轉做台語；主持人捌 共講--過，上愛接著伊寫个稿，因為是用台語寫--个，主持人提--leh就直接唸，攏免閣了工去翻譯。

2005年，李南衡先生閣去讀師大个台文所，因為對外來語真有趣味，伊發現真濟文章內底攏看會著外來語。進一步共分析，佇日本時代个賴和所寫个文章--裡，對日語來个外來語占大面；毋-閣過50冬了，王禎和个小說用个外來語煞變做美國話較濟，這个主題嘛 成做伊个碩士論文，而且規本閣是用台文來寫--个。

另外，伊嘛有受邀請佇《海翁》雜誌連載「亂e亂唱个台灣話」專欄，分享伊所觀察著台語較 會講毋-著 个所在，比如宋楚瑜選舉个時，毋知「喙瀾」按怎講，煞創造華語氣 个新台語：「口水」（kháu-tsuí）這个詞。後--來伊有出版《那硩褪色的台灣俗語話》，諺語這類个冊有真濟人leh寫，毋-閣伊這本（後來閣有第二冊）hām人个無仝，內容主要是80歲這沿猶-閣知影，毋-閣已經漸漸少人用个諺語。趁這个寫作个機會，伊想欲 共 遮-个已經欲拍無--去个諺語記錄--落-來。

兩冬前，因為大腸癌蹛院治療（講著遮-nī艱苦个主題，人稱幽默大師个李--先-生竟然共逐家講，以前攏聽人講「斷腸人在天涯」，伊倒佇病床頂遮發現這句話根本講毋-著--啊，是斷腸人佇「病床」毋-遮 著）。彼-陣出版社个人去共看，講著伊開真濟心血所收集个資料，若準予當做pùn-sò 擲掉就成無彩，講--leh講--leh，新个寫作計畫就án-ne起磅--啊。出院無幾工，彼位做代誌上頂真个李--先-生又閣出現佇電腦頭前，經過冬半个用心整理，一本內容精彩閣豐富个《台灣外來語》就出現佇逐家个面頭前--啊。





台南妹仔Ayo周佳穎

自讀國小个時，周佳穎就綴 佇阿爸身軀邊學台語个表演。阿爸周定邦是說唱藝術个表演者，阿爸去學唸歌了後希望伊上台伴奏，就叫伊去學校个國樂社學e弦仔。褒歌、恆春民謠就成做伊細漢生活中tiānn出現个 物件，嘛是現此時伊創作个來源。細漢个時有一段時間會去共《海翁》雜誌鬥錄囡仔詩、嘛有錄過課本等等。

高中个時組樂團做社長，刁工揣台語歌予同學練習，比如講正月調，這款歌是伊這沿个人較 袂去接觸--著--个。讀台北藝術大學電影系个時，因為規班愛做伙創作一齣戲，時代个設定袂-當是佇現代，又閣因為表演組查某--个真濟，伊想--著个跤本是日本時代咖啡廳个女給。規齣戲是台語--个，毋-閣有真濟同學袂-hiáu講台語，伊自然就閣變做這齣戲个台語指導。落尾伊有導演一齣號做〈疫備起〉个短片去參賽，用笑詼个角度去搬疫情期間衛生紙買袂著个代誌，領獎彼時遮知𪜶是唯一用全台語來展現--个。另外，伊个身軀邊有袂少創作台語歌个朋友，嘛不時會去鬥研究台語歌詞个書寫，抑是按怎用白話字表示。

進前有一个機緣，予人推薦伊去公視台語台做導演，就是「逐工一句」這个節目。真濟人細漢个時攏看過華語个『每日一字』，製作人感覺台語嘛 會用得做相仝个節目。台語顧問會先提供教材，伊遮來編寫跤本，通常會編一齣戲，用情境劇這款較趣味的方式來解sueh俗諺語。主持人「又仁」真𠢕演無仝个角色，所以配合無仝个內容，設定真濟角色予「又仁」來搬。比如講較生活化、傳統个題材个主角是阿珠姨；hām音樂、藝術有關連个是DJ來演；啊若節氣彼類个就予鳥半仙出場……。

伊嘛 佇網路頂做家己想欲做个節目「台南妹仔教你講台語」。自伊來台北就tiānn 予人呵咾台語講甲真輾-轉，嘛有袂少人講欲來hām伊學台語，所以伊設定內容主要是白話字个教學，伊認為這是學台語个基礎。伊家己是佇 欲升大學个歇熱，招幾个仔同學做伙來參阿爸學白話字，開差不多一個月个時間就學--起-來。家己學習過程中感覺較困難个所在，就佇學白話字个單元用較趣味个方式來表現，真濟人共講伊个節目對學習台語有真大个幫贊。紲--落-來，台南妹仔嘛 會繼續行台語路，今年有計畫欲 共生活內底會講--著个語詞，做短短--仔--个、心適个戲劇囥起去網路。未來有想欲 共生活中拄--著个狀況提來podcast討論，親像是按怎這-媽真濟人leh迷飼貓仔等等，予無閒看影片个人嘛 會-當用聽--个來接觸台語。未來猶有真濟想欲做--个，年歲漸漸有，會用得做甲到--个應該嘛 會 閣-較濟。


