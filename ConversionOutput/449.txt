台文通訊BONG報: 聽故事、做春仔、騎車 ——台語親子共學記錄
作者：阿-ian

相片由作者阿-ian提供


#心內話 專欄，本文使用教育部推薦漢字敆臺灣閩南語羅馬字拼音方案。台文通訊BONG報324期，2021年3月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

作者：阿-ian相片由作者阿-ian提供這禮拜共學，因為阮某欲去看喙齒，致使前半段我孤一个愛「對付」阮兜兩隻「猴囡仔」，尤其細漢--个 猶 leh慣勢食母奶，真驚我會 tsih載袂-牢。遮拄到位，Candy就攢好勢欲講故事--啊，毋-若 án-ne，伊閣 攢紅紙敆鉸刀、貼紙，來予逐个囡仔通家己手工做春仔，實在介有心，而且伊是逐禮拜對新竹駛車來台北參加台語活動呢，正經使人欽佩！春仔做好，故事嘛聽煞，我共細漢个昀霏偝--leh，陪阿熙去騎車世-kè 踅，橫直伊技術都 猶普普--仔，毋敢騎緊，我佇伊邊--阿 綴 leh行，嘛 袂 傷操，當做散步嘛 介好。騎無兩輾，揚揚就來揣阿熙做伙騎車，阿熙是一个足驚生份个囡仔，參加「共學」欲兩冬--啊，足罕得看伊hām其他个大人囡仔講話，毋-閣真感謝揚揚，伊不時會主動來共阿熙弄--一-下、弄--一-下，致使阿熙hām伊tsih接个意願有沓沓leh提高！有仝沿--个做伴，阿熙騎車个速度就愈來愈緊--啊，尾--仔 𪜶來到公園中ng 个一个平台踅圓箍仔，毋-閣阿熙對踅圓箍仔無啥興趣，想欲騎去別位，我就鼓勵阿熙開喙邀請揚揚做伙去。本底煩惱阿熙會希望我代替伊開喙，想袂到伊竟然提出勇氣，欲試看māi家己講，毋-閣 這个囡仔檢采足緊張，講話細聲甲，揚揚聽袂清楚就隨閣去踅圓箍仔。就佇 這个時陣，阿熙竟然用走--个去逐揚揚。哈，邊--阿 个人就看著阮囝，為著欲 hām人講一句話，下性命tsông，欲 tsông去逐一个騎車--个，有影予笑甲腹肚疼。毋-閣，看著伊竟然遐「拚勢」欲去hām人講話，足心適，嘛 介感心！看囡仔一工一工leh大漢，身體那勇健，頭腦那發達，心理素質嘛愈來愈勇健--啊，足感謝共學團个逐家，創造這个健康个環境，予逐家做伙成長，有影感動！ #心內話 專欄，本文使用教育部推薦漢字敆臺灣閩南語羅馬字拼音方案。台文通訊BONG報324期，2021年3月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：阿-ian


這禮拜共學，因為阮某欲去看喙齒，致使前半段我孤一个愛「對付」阮兜兩隻「猴囡仔」，尤其細漢--个 猶 leh慣勢食母奶，真驚我會 tsih載袂-牢。遮拄到位，Candy就攢好勢欲講故事--啊，毋-若 án-ne，伊閣 攢紅紙敆鉸刀、貼紙，來予逐个囡仔通家己手工做春仔，實在介有心，而且伊是逐禮拜對新竹駛車來台北參加台語活動呢，正經使人欽佩！

春仔做好，故事嘛聽煞，我共細漢个昀霏偝--leh，陪阿熙去騎車世-kè 踅，橫直伊技術都 猶普普--仔，毋敢騎緊，我佇伊邊--阿 綴 leh行，嘛 袂 傷操，當做散步嘛 介好。

騎無兩輾，揚揚就來揣阿熙做伙騎車，阿熙是一个足驚生份个囡仔，參加「共學」欲兩冬--啊，足罕得看伊hām其他个大人囡仔講話，毋-閣真感謝揚揚，伊不時會主動來共阿熙弄--一-下、弄--一-下，致使阿熙hām伊tsih接个意願有沓沓leh提高！

有仝沿--个做伴，阿熙騎車个速度就愈來愈緊--啊，尾--仔 𪜶來到公園中ng 个一个平台踅圓箍仔，毋-閣阿熙對踅圓箍仔無啥興趣，想欲騎去別位，我就鼓勵阿熙開喙邀請揚揚做伙去。本底煩惱阿熙會希望我代替伊開喙，想袂到伊竟然提出勇氣，欲試看māi家己講，毋-閣 這个囡仔檢采足緊張，講話細聲甲，揚揚聽袂清楚就隨閣去踅圓箍仔。就佇 這个時陣，阿熙竟然用走--个去逐揚揚。哈，邊--阿 个人就看著阮囝，為著欲 hām人講一句話，下性命tsông，欲 tsông去逐一个騎車--个，有影予笑甲腹肚疼。毋-閣，看著伊竟然遐「拚勢」欲去hām人講話，足心適，嘛 介感心！

看囡仔一工一工leh大漢，身體那勇健，頭腦那發達，心理素質嘛愈來愈勇健--啊，足感謝共學團个逐家，創造這个健康个環境，予逐家做伙成長，有影感動！
#心內話 專欄，本文使用教育部推薦漢字敆臺灣閩南語羅馬字拼音方案。
台文通訊BONG報324期，2021年3月出刊。




郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會
◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
