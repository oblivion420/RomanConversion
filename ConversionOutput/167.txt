台文通訊BONG報: 寫小說，我永遠袂厭𤺪 ——《奪人个愛》作者藍春瑞訪談

我是藍春瑞，台北縣雙溪鄉个人（編按：今新北市雙溪區），做公務人員倚欲 35冬遮退休，現此時蹛佇古坑。目前嘛無啥mih頭路，加減有佇師大做一寡教育部𪜶 个計畫，共 𪜶 鬥幫忙个 空-khuè，應該是袂 介無閒。歡迎有意向來古坑阮兜奉茶，我願意好好仔共 恁招待。


問：是按怎會寫這本小說集？

德國有一个哲學家，伊講，咱人活佇世間干-焦兩種情緒，毋是痛苦就是厭𤺪。啊中央呢，這號做快樂。快樂是上短--个--喔，幌來正爿是痛苦；痛苦幌倒轉--來——厭𤺪。為啥mih 呢？伊講，人个一生硩追求，無論你事業、財富，抑是講追求查某朋友，你追求个 物件，彼過程攏 足痛苦--个。

Kánn-那你為著欲趁錢，我共你講，舂生舂死你嘛去，閣-較嚴重个代誌你嘛 欲做，彼種个追求攏是痛苦--个。Kánn-那 欲考試嘛仝款，彼考袂 牢 欲考甲 牢，讀甲 欲死欲活。等甲有一工你正經考牢，抑是講你竟然趁著大錢！有--啦，成歡喜，kánn-那中獎仝款，買規晡中獎，成暢，暢偌久？看有三秒鐘--無？Liam-mi就閣幌對 這爿過--來——你隨厭𤺪，會厭𤺪--啦。

為啥物厭𤺪？因為你袂滿足啊。你考牢高考liam-mi就講，啊無看有博士後个考試、會-當 閣-較 懸--無。讀冊嘛仝款啊，一山望過一山；趁錢嘛仝款啊，你看遐-个好額人。你看王永慶遐-nī好額，伊嘛是閣 舂生舂死，嘛是欲去趁錢。啊𪜶 个囝啊孫啊，嘛是規工硩顧啥？顧thit-thô，敢 會滿足？我相信伊共 𪜶老爸敆阿公承--落-來个 遐-个錢，食十代嘛食袂完，伊嘛是袂滿足啊！嘛是欲 閣去變 遐-个有--个無--个。所以，彼就是厭𤺪。

毋-閣，這个哲學家閣 共 咱教講，避免予你厭𤺪 个方法干-焦兩種。第一種，戀愛。因為戀愛會 予你án-ne規工甜甜蜜蜜，避開彼个結婚以後所拄--著个 遐-个問題：免娶囡仔、免煮飯啊。逐工歡歡喜喜，我來遊山玩水，娶查某thit-thô、娶查埔thit-thô，這 成快樂个代誌。

另外一途，就是做文藝个追求--啦！這文藝、藝文--啦，像講音樂、美術，抑是講收集啥mih 物件——有个人欲收集蟲thuā 个標本。抑是講，寫小說、詩彼種--个 honnh，永遠你會 袂滿足。你看彼文學家佗一个會滿足？『梵谷』活甲 欲死--啊，伊嘛 閣 硩畫啊。彼就表示伊無滿足啊！音樂家，你看佗一个音樂家，像講彼『貝多芬』講：「今我好--啊，我已經忝甲 欲死--啊，我無愛做曲--啊！」敢有án-ne？無--啦，嘛是規工honnh，一直變 遐-个有--个無--个。

所以我對寫小說有特別个興趣。一方面，予我揣著做議量；啊一方面，我閣 會講，án-ne 成好啊，我會-當滿足我家己啊，我永遠攏 袂厭𤺪。這是一種成好个「永遠个愛人」，這就是我寫小說个動機。


問：家己上滿意佗一篇？是按怎？

我感覺我較 甲意--个是〈團圓〉這篇，其實這內底个內容是寫我家己。當然，無每一項代誌攏是真--个。因為為著欲 予小說較有起起落落敆戲劇化，加減會添一寡虛虛實實个 物件佇內底。所以若莫棄嫌，你就罔 抾來看。


問：有人講你是「社會寫實派」，你个看法？

因為你若家己个生活經驗欲來寫，有較簡單--啦。毋-閣一般咱 硩寫小說个作者，攏 tiānn-tiānn 共伊家己受著失敗个經驗抑是見笑个代誌，共合理化。這就是一種个…… kánn-那 予家己圓滿。講較歹聽--leh，有冬時仔kánn-那 硩報仇。

你若受著見笑个代誌，你無法度佇 這个現實个社會共伊對抗，抑是共伊報仇。寫小說，嘛 會-當借小說做一个消敨--啦。較 袂鬱卒佇心肝內，kánn-那合理化，這是成必要个代誌。啊無，彼一个共 敨 袂開佇頭殼內，有冬時仔會 予人想欲去跳樓、欲去舂火車，嘛有人有這款想法。


問：敢有寫過其他語言个小說？

是猶 毋 捌--啦。我捌 共試看māi，毋-閣你个母語就是台語，你這-媽雄雄欲寫華語，tènn 袂出--來。像講彼豬母tènn 橂屎，會 pì-kiat--啦。所以我是毋 捌寫，啊捌寫honnh，攏 世-kè碰壁--啦。莫講較 袂厭氣！


問：使用漢羅lām 个原因？用字一致个要緊？

漢羅honnh，我感覺羅个部份有較統一。因為你羅馬字按怎寫，無論白話字抑是教羅攏仝款。有變化--个就是講，較 會 佇地方个腔調。我比一个例，像講「啥物」个「物」，有个人用第八聲、有个人用第四聲，干-焦 這款變化niâ，袂按怎tîng-tânn。毋-閣啊，彼是腔口，像講加-nuīnn、加-兩，這 攏是腔口爾-爾。彼羅馬字寫--起-來有可能無仝，毋-閣 咱 會-當接受講無仝个腔口寫--出-來無仝。

若漢字，這个問題就大--leh！漢字除了教育部家己訂--个以外，我看honnh，彼有个 攏感覺講伊是啥mih台語先--个，講落到tè全學問。伊講--个你若無聽伊个話，伊就敆你佇 遐講「你這个無去揣彼个字源，這真正个漢字愛去掀、愛去揣」。閣一點，連教育部家己訂个字，伊家己嘛 會變呢！Kánn-那我比一个例：「佈田」个「佈」。古早是寫廣「播」電台个「播」，後--來講用彼「佈告」个「佈」，講彼字就是佈。連教育部家己嘛 會變啊，毋是干-焦 咱 會變爾-爾。

所以漢字个爭議，當然咱是盡量講用教育部訂个 彼个漢字个標準，毋-閣伊訂个漢字嘛是有限啊，猶未全訂--出-來。你準做全訂--出-來，我嘛感覺有个怪怪，因為以我个年紀，你叫我講去用遐-个字……我比一个例，咱一寡遐-个 敆聲音抑是動作，啥mih「敧-敧-硞-硞」、「li-li-lo̍k-lo̍k」。彼个聲音个描寫，擬聲、擬狀--个，你寫--出-來，予你閣訂字，你嘛看無！我攏無愛寫彼「tshi-母-揤-跙」、啥mih「tshi-tshí-tsha̍h-tsha̍h」。到底啥mih字遮 著？彼 嘛無標準。

所以毋是我無愛用，你若真普遍--个--喔，咱就會-當用。像講「凊彩」，你用彼兩字，我就會-當接受，著--無？我倩啥mih人，「倩（倩）」彼字我也會-當用。毋-閣有个實在足離譜--个，咱規氣莫用，就用羅馬字。小說就是án-ne，主要予你看有--mah。所以你用羅馬字敢有差？我看是無差--啦。


問：是按怎老師用字遐 tuann-tiah？

這是án-ne--啦，咱 著-愛提升家己。你看人華語--喔，伊嘛 足 hiau-pai--个 呢！唐詩、漢賦、宋詞、詩經，伊攏感覺講你看阮 个文學，彼个變化會-當有足深个境界。伊就是比你較 懸啊！所以毋是彼个戶橂 懸，是咱長期去予人壓制甲台語真重要个詞，你攏失教育。你都 攏拍無--去--啊--mah，著-毋-著？你若會-當 共追--轉-來，就盡量用遐-个 tuann-tiah 个台語。咱 嘛 愛鼓吹家己、鼓勵家己，咱 著-愛提升咱 个境界遮 著。語詞文句攏 愛用較 懸 个水準，袂-sái tiānn-tiānn 硩像用華語蹛遐 硩「鬥，鬥袂 峇；講，講袂 賰」！


問：予少年台文創作者个建議抑鼓勵？

文學个 物件kánn-那像認證考試仝款--啦。聽、講、讀、寫，這四項你攏 愛學。你看人英語个『多益、托福』，伊嘛是攏考這幾項，其實這幾項嘛是基本爾-爾。講你這四項予你『托福』考有800分好--無，你會-當寫出啥mih英語个 遐-个小說--無？我看嘛是困難度成 懸。所以嘛是愛揣一寡冊參考、讀，加讀一寡文學作品，你就會提升你个文學境界。




#讀冊開講 專欄，本文使用教育部推薦漢字敆臺灣閩南語羅馬字拼音方案。

台文通訊BONG報313期，2020年4月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox




郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。







-----------------------------------
#讀冊開講 專欄，本文使用教育部推薦漢字敆臺灣閩南語羅馬字拼音方案。
台文通訊BONG報313期，2020年4月出刊。



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
《奪人个愛：藍春瑞台語小說集(2)》
1本NT$350
若你甲意這本冊，請聯絡台語傳播，
鬥陣來支持台語傳承！
聯絡方式：07-334-8080
https://tgtpbooks.blogspot.com
tgtpbooks@gmail.com
逐字稿整理／賴昭男、張翠硯





訪談影片網址：https://youtu.be/asRqmP3Fxhg

【自我介紹】



我是藍春瑞，台北縣雙溪鄉个人（編按：今新北市雙溪區），做公務人員倚欲 35冬遮退休，現此時蹛佇古坑。目前嘛無啥mih頭路，加減有佇師大做一寡教育部𪜶 个計畫，共 𪜶 鬥幫忙个 空-khuè，應該是袂 介無閒。歡迎有意向來古坑阮兜奉茶，我願意好好仔共 恁招待。 



【創作動機】



問：是按怎會寫這本小說集？ 



德國有一个哲學家，伊講，咱人活佇世間干-焦兩種情緒，毋是痛苦就是厭𤺪。啊中央呢，這號做快樂。快樂是上短--个--喔，幌來正爿是痛苦；痛苦幌倒轉--來——厭𤺪。為啥mih 呢？伊講，人个一生硩追求，無論你事業、財富，抑是講追求查某朋友，你追求个 物件，彼過程攏 足痛苦--个。



Kánn-那你為著欲趁錢，我共你講，舂生舂死你嘛去，閣-較嚴重个代誌你嘛 欲做，彼種个追求攏是痛苦--个。Kánn-那 欲考試嘛仝款，彼考袂 牢 欲考甲 牢，讀甲 欲死欲活。等甲有一工你正經考牢，抑是講你竟然趁著大錢！有--啦，成歡喜，kánn-那中獎仝款，買規晡中獎，成暢，暢偌久？看有三秒鐘--無？Liam-mi就閣幌對 這爿過--來——你隨厭𤺪，會厭𤺪--啦。



為啥物厭𤺪？因為你袂滿足啊。你考牢高考liam-mi就講，啊無看有博士後个考試、會-當 閣-較 懸--無。讀冊嘛仝款啊，一山望過一山；趁錢嘛仝款啊，你看遐-个好額人。你看王永慶遐-nī好額，伊嘛是閣 舂生舂死，嘛是欲去趁錢。啊𪜶 个囝啊孫啊，嘛是規工硩顧啥？顧thit-thô，敢 會滿足？我相信伊共 𪜶老爸敆阿公承--落-來个 遐-个錢，食十代嘛食袂完，伊嘛是袂滿足啊！嘛是欲 閣去變 遐-个有--个無--个。所以，彼就是厭𤺪。



毋-閣，這个哲學家閣 共 咱教講，避免予你厭𤺪 个方法干-焦兩種。第一種，戀愛。因為戀愛會 予你án-ne規工甜甜蜜蜜，避開彼个結婚以後所拄--著个 遐-个問題：免娶囡仔、免煮飯啊。逐工歡歡喜喜，我來遊山玩水，娶查某thit-thô、娶查埔thit-thô，這 成快樂个代誌。



另外一途，就是做文藝个追求--啦！這文藝、藝文--啦，像講音樂、美術，抑是講收集啥mih 物件——有个人欲收集蟲thuā 个標本。抑是講，寫小說、詩彼種--个 honnh，永遠你會 袂滿足。你看彼文學家佗一个會滿足？『梵谷』活甲 欲死--啊，伊嘛 閣 硩畫啊。彼就表示伊無滿足啊！音樂家，你看佗一个音樂家，像講彼『貝多芬』講：「今我好--啊，我已經忝甲 欲死--啊，我無愛做曲--啊！」敢有án-ne？無--啦，嘛是規工honnh，一直變 遐-个有--个無--个。



所以我對寫小說有特別个興趣。一方面，予我揣著做議量；啊一方面，我閣 會講，án-ne 成好啊，我會-當滿足我家己啊，我永遠攏 袂厭𤺪。這是一種成好个「永遠个愛人」，這就是我寫小說个動機。

 

【內容推薦】



問：家己上滿意佗一篇？是按怎？ 



我感覺我較 甲意--个是〈團圓〉這篇，其實這內底个內容是寫我家己。當然，無每一項代誌攏是真--个。因為為著欲 予小說較有起起落落敆戲劇化，加減會添一寡虛虛實實个 物件佇內底。所以若莫棄嫌，你就罔 抾來看。

 

【社會寫實】



問：有人講你是「社會寫實派」，你个看法？ 



因為你若家己个生活經驗欲來寫，有較簡單--啦。毋-閣一般咱 硩寫小說个作者，攏 tiānn-tiānn 共伊家己受著失敗个經驗抑是見笑个代誌，共合理化。這就是一種个…… kánn-那 予家己圓滿。講較歹聽--leh，有冬時仔kánn-那 硩報仇。 



你若受著見笑个代誌，你無法度佇 這个現實个社會共伊對抗，抑是共伊報仇。寫小說，嘛 會-當借小說做一个消敨--啦。較 袂鬱卒佇心肝內，kánn-那合理化，這是成必要个代誌。啊無，彼一个共 敨 袂開佇頭殼內，有冬時仔會 予人想欲去跳樓、欲去舂火車，嘛有人有這款想法。 



【堅持母語】



問：敢有寫過其他語言个小說？

 

是猶 毋 捌--啦。我捌 共試看māi，毋-閣你个母語就是台語，你這-媽雄雄欲寫華語，tènn 袂出--來。像講彼豬母tènn 橂屎，會 pì-kiat--啦。所以我是毋 捌寫，啊捌寫honnh，攏 世-kè碰壁--啦。莫講較 袂厭氣！ 



【漢羅lām用】



問：使用漢羅lām 个原因？用字一致个要緊？

 

漢羅honnh，我感覺羅个部份有較統一。因為你羅馬字按怎寫，無論白話字抑是教羅攏仝款。有變化--个就是講，較 會 佇地方个腔調。我比一个例，像講「啥物」个「物」，有个人用第八聲、有个人用第四聲，干-焦 這款變化niâ，袂按怎tîng-tânn。毋-閣啊，彼是腔口，像講加-nuīnn、加-兩，這 攏是腔口爾-爾。彼羅馬字寫--起-來有可能無仝，毋-閣 咱 會-當接受講無仝个腔口寫--出-來無仝。



若漢字，這个問題就大--leh！漢字除了教育部家己訂--个以外，我看honnh，彼有个 攏感覺講伊是啥mih台語先--个，講落到tè全學問。伊講--个你若無聽伊个話，伊就敆你佇 遐講「你這个無去揣彼个字源，這真正个漢字愛去掀、愛去揣」。閣一點，連教育部家己訂个字，伊家己嘛 會變呢！Kánn-那我比一个例：「佈田」个「佈」。古早是寫廣「播」電台个「播」，後--來講用彼「佈告」个「佈」，講彼字就是佈。連教育部家己嘛 會變啊，毋是干-焦 咱 會變爾-爾。



所以漢字个爭議，當然咱是盡量講用教育部訂个 彼个漢字个標準，毋-閣伊訂个漢字嘛是有限啊，猶未全訂--出-來。你準做全訂--出-來，我嘛感覺有个怪怪，因為以我个年紀，你叫我講去用遐-个字……我比一个例，咱一寡遐-个 敆聲音抑是動作，啥mih「敧-敧-硞-硞」、「li-li-lo̍k-lo̍k」。彼个聲音个描寫，擬聲、擬狀--个，你寫--出-來，予你閣訂字，你嘛看無！我攏無愛寫彼「tshi-母-揤-跙」、啥mih「tshi-tshí-tsha̍h-tsha̍h」。到底啥mih字遮 著？彼 嘛無標準。



所以毋是我無愛用，你若真普遍--个--喔，咱就會-當用。像講「凊彩」，你用彼兩字，我就會-當接受，著--無？我倩啥mih人，「倩（倩）」彼字我也會-當用。毋-閣有个實在足離譜--个，咱規氣莫用，就用羅馬字。小說就是án-ne，主要予你看有--mah。所以你用羅馬字敢有差？我看是無差--啦。



【用詞媠-氣】



問：是按怎老師用字遐 tuann-tiah？ 



這是án-ne--啦，咱 著-愛提升家己。你看人華語--喔，伊嘛 足 hiau-pai--个 呢！唐詩、漢賦、宋詞、詩經，伊攏感覺講你看阮 个文學，彼个變化會-當有足深个境界。伊就是比你較 懸啊！所以毋是彼个戶橂 懸，是咱長期去予人壓制甲台語真重要个詞，你攏失教育。你都 攏拍無--去--啊--mah，著-毋-著？你若會-當 共追--轉-來，就盡量用遐-个 tuann-tiah 个台語。咱 嘛 愛鼓吹家己、鼓勵家己，咱 著-愛提升咱 个境界遮 著。語詞文句攏 愛用較 懸 个水準，袂-sái tiānn-tiānn 硩像用華語蹛遐 硩「鬥，鬥袂 峇；講，講袂 賰」！ 



【提升境界】



問：予少年台文創作者个建議抑鼓勵？



文學个 物件kánn-那像認證考試仝款--啦。聽、講、讀、寫，這四項你攏 愛學。你看人英語个『多益、托福』，伊嘛是攏考這幾項，其實這幾項嘛是基本爾-爾。講你這四項予你『托福』考有800分好--無，你會-當寫出啥mih英語个 遐-个小說--無？我看嘛是困難度成 懸。所以嘛是愛揣一寡冊參考、讀，加讀一寡文學作品，你就會提升你个文學境界。




#讀冊開講 專欄，本文使用教育部推薦漢字敆臺灣閩南語羅馬字拼音方案。

台文通訊BONG報313期，2020年4月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox




郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。







-----------------------------------






《奪人个愛：藍春瑞台語小說集(2)》
1本NT$350
若你甲意這本冊，請聯絡台語傳播，
鬥陣來支持台語傳承！
聯絡方式：07-334-8080
https://tgtpbooks.blogspot.com
tgtpbooks@gmail.com
