台文通訊BONG報: 情深義重个台灣女性 ——對王貞文个作品講起
作者：賴昭男
本文是2019年3月初6 个講座摘要記錄，主講者是中研院台史所研究助理王昭文
「情深義重」个形容，聽著kánn-那有寡古板，煞是台語小說家王貞文敆伊筆尖所描寫个蔡瑞月、黃晴美——遮-个為家庭、為社會恬恬付出个查某人，上鬥-tah 个刻畫。中研院台灣史研究所研究助理、嘛是王貞文个雙生仔阿姊王昭文，佇 3月初6 个講座--裡，分享王貞文小說內底兩位女性典型，毋-若展現宗教、性別、歷史相 敆 个多元面向，閣 予 咱看著台語成做文學語言，通發揮个應用可能。



王昭文講，王貞文會用台語創作，一部份是伊自細漢佇長老教會thuā--來个傳統，一部份嘛是受著文友宋澤萊等台語小說家个啟發，佇伊德國留學期間，開始用台文創作。到今已經出版十種以上个冊，其中台文作品有短篇小說集《當第一道光突破黑暗（阿-àm）》、《天使（thinn-sài）》敆詩集等。王貞文毋-若愛文學創作，伊嘛真甲意畫圖，親像《馬利亞行過莿帕（tshì-phè）》。王貞文个文字敆圖，表達出自由、平等、基本人權，猶-閣有女性意識；若欲用一句話說明伊作品个主題，就是：佇暴力敆死亡威脅中个女性性命之歌。

王昭文代先介紹个台灣女性，是舞蹈家蔡瑞月。蔡瑞月佇台南出世，去日本學舞蹈，轉來台灣了，創設舞蹈研究社，提倡現代舞。後--來，伊敆旅台中國詩人雷石榆結婚；無疑悟，婚姻生活兩冬無到，雷石榆就因為政治因素hông掠走、被迫離開台灣，蔡瑞月嘛因為「通匪」个理由hông掠，坐監三年。出獄了，伊繼續推捒舞蹈，煞不sám時受著國民黨个阻礙。下苦心創作个《晚霞》（紅霞〈âng-hê〉）舞劇予國民黨文工會阻擋，致使無法度演出。遮-个苦難，就親像白色恐怖對伊一世人个迫害。

雖然受著這種種个迫害，蔡瑞月猶是堅持藝術創作，佇坐監期間盡力練舞、編舞。佇國民黨个監視之下，伊試用無仝个方式去推廣藝術，可比改創作民族風格个舞，通有合著政府个大中國主義。王昭文講，就算有驚惶敆不滿，蔡瑞月猶是用溫柔敆 giám-ngē面對人生，用舞劇創作來敨-氣；到甲今仔日，蔡瑞月基金會逐冬堅持辦「蔡瑞月舞蹈節」，表達對這塊土地、人權、自由个支持。王貞文个筆尖án-ne描寫蔡瑞月：「伊一直是用心來跳舞个人，我相信，hānn過死亡，伊會 敆所有受著暴力迫害个人，用心彼此連結，繼續leh跳出永遠--个、性命个歌。」

蔡瑞月基金會捌用黃文雄、鄭自才个「四二四刺蔣事件」做題材編過舞劇，啊王昭文欲介紹个第二位女性，就是佇 這个事件个背後，較無人注意--著、黃文雄个小妹、鄭自才个前某——黃晴美。四二四事件，是1970年彼-陣做行政院副院長个蔣經國訪問美國，黃文雄等人決定欲用刺殺个方式，引起世界注意。王昭文強調，針對這个事件，各界有無仝个看法敆評論，毋-閣 佇 遮 咱 欲看--个，是𪜶決心予國際看著台灣人民意志个 彼種青春熱情，閣有佇事件了後，黃晴美一肩擔家个勇敢。

王昭文講，事件籌備過程，黃晴美完全知情，佇了解風險敆代價个情形下，贊同、支持𪜶阿兄敆翁婿。落尾，黃文雄、鄭自才佇美國hông掠--去，海外台灣同鄉窮空（khîng-悾）募款共保--出-來，𪜶最後煞選擇逃亡。家庭生活个重擔、同鄉人情个壓力，這聲攏 著黃晴美一人來擔。黃晴美閣 娶囝去瑞典揣翁婿，全力共救援。王貞文个作品án-ne形容：「佇 遐-个情緒緊張个日子，下決心將照顧囡仔个責任，ngiâ-tsih可能發生个一切狀況，所需要个勇氣、耐心敆智慧，無比徛去一線行動个查埔人較少。」

黃晴美仝款是留學生，王貞文敆伊是佇一擺歐台會个聚會熟sāi--个，兩人有真好个交陪。王貞文寫个一篇〈野草莓開花的所在〉，就是leh講黃晴美為翁為囝為國家、勇敢活--落-去个活力，伊个政治理念敆翁婿、阿兄是仝款--个。王昭文認為，王貞文筆尖个蔡瑞月、黃晴美，共通个特質就是「情深義重」，𪜶 佇苦難中勇敢向前行、有情有義有家己、無因為有劫難就tòng-恬，毋-若是為著身軀邊个人，閣是為著大團體，深情為台灣。

參與講座、研究過王貞文作品个台灣師範大學台灣語文學系助理教授呂美親佇會場表示，王貞文作品內底个蔡瑞月、黃晴美兩人，是足拄好、真自然个連結，伊所描寫--个正正就是敆伊仝款个人；𪜶 个思想敆實踐，雖然是傳統ti̍k 个 giám-ngē，毋-閣 閣是前衛--个。呂美親閣講，王貞文是唯一會-當 共宗教、性別、歷史各面向敆-敆做伙个小說家，共女性參與政治運動背後个心聲刻畫--出-來。


台語捎攏有講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報300期，2019年3月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。


郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：賴昭男


本文是2019年3月初6 个講座摘要記錄，主講者是中研院台史所研究助理王昭文


「情深義重」个形容，聽著kánn-那有寡古板，煞是台語小說家王貞文敆伊筆尖所描寫个蔡瑞月、黃晴美——遮-个為家庭、為社會恬恬付出个查某人，上鬥-tah 个刻畫。中研院台灣史研究所研究助理、嘛是王貞文个雙生仔阿姊王昭文，佇 3月初6 个講座--裡，分享王貞文小說內底兩位女性典型，毋-若展現宗教、性別、歷史相 敆 个多元面向，閣 予 咱看著台語成做文學語言，通發揮个應用可能。









王昭文講，王貞文會用台語創作，一部份是伊自細漢佇長老教會thuā--來个傳統，一部份嘛是受著文友宋澤萊等台語小說家个啟發，佇伊德國留學期間，開始用台文創作。到今已經出版十種以上个冊，其中台文作品有短篇小說集《當第一道光突破黑暗（阿-àm）》、《天使（thinn-sài）》敆詩集等。王貞文毋-若愛文學創作，伊嘛真甲意畫圖，親像《馬利亞行過莿帕（tshì-phè）》。王貞文个文字敆圖，表達出自由、平等、基本人權，猶-閣有女性意識；若欲用一句話說明伊作品个主題，就是：佇暴力敆死亡威脅中个女性性命之歌。



王昭文代先介紹个台灣女性，是舞蹈家蔡瑞月。蔡瑞月佇台南出世，去日本學舞蹈，轉來台灣了，創設舞蹈研究社，提倡現代舞。後--來，伊敆旅台中國詩人雷石榆結婚；無疑悟，婚姻生活兩冬無到，雷石榆就因為政治因素hông掠走、被迫離開台灣，蔡瑞月嘛因為「通匪」个理由hông掠，坐監三年。出獄了，伊繼續推捒舞蹈，煞不sám時受著國民黨个阻礙。下苦心創作个《晚霞》（紅霞〈âng-hê〉）舞劇予國民黨文工會阻擋，致使無法度演出。遮-个苦難，就親像白色恐怖對伊一世人个迫害。



雖然受著這種種个迫害，蔡瑞月猶是堅持藝術創作，佇坐監期間盡力練舞、編舞。佇國民黨个監視之下，伊試用無仝个方式去推廣藝術，可比改創作民族風格个舞，通有合著政府个大中國主義。王昭文講，就算有驚惶敆不滿，蔡瑞月猶是用溫柔敆 giám-ngē面對人生，用舞劇創作來敨-氣；到甲今仔日，蔡瑞月基金會逐冬堅持辦「蔡瑞月舞蹈節」，表達對這塊土地、人權、自由个支持。王貞文个筆尖án-ne描寫蔡瑞月：「伊一直是用心來跳舞个人，我相信，hānn過死亡，伊會 敆所有受著暴力迫害个人，用心彼此連結，繼續leh跳出永遠--个、性命个歌。」



蔡瑞月基金會捌用黃文雄、鄭自才个「四二四刺蔣事件」做題材編過舞劇，啊王昭文欲介紹个第二位女性，就是佇 這个事件个背後，較無人注意--著、黃文雄个小妹、鄭自才个前某——黃晴美。四二四事件，是1970年彼-陣做行政院副院長个蔣經國訪問美國，黃文雄等人決定欲用刺殺个方式，引起世界注意。王昭文強調，針對這个事件，各界有無仝个看法敆評論，毋-閣 佇 遮 咱 欲看--个，是𪜶決心予國際看著台灣人民意志个 彼種青春熱情，閣有佇事件了後，黃晴美一肩擔家个勇敢。



王昭文講，事件籌備過程，黃晴美完全知情，佇了解風險敆代價个情形下，贊同、支持𪜶阿兄敆翁婿。落尾，黃文雄、鄭自才佇美國hông掠--去，海外台灣同鄉窮空（khîng-悾）募款共保--出-來，𪜶最後煞選擇逃亡。家庭生活个重擔、同鄉人情个壓力，這聲攏 著黃晴美一人來擔。黃晴美閣 娶囝去瑞典揣翁婿，全力共救援。王貞文个作品án-ne形容：「佇 遐-个情緒緊張个日子，下決心將照顧囡仔个責任，ngiâ-tsih可能發生个一切狀況，所需要个勇氣、耐心敆智慧，無比徛去一線行動个查埔人較少。」



黃晴美仝款是留學生，王貞文敆伊是佇一擺歐台會个聚會熟sāi--个，兩人有真好个交陪。王貞文寫个一篇〈野草莓開花的所在〉，就是leh講黃晴美為翁為囝為國家、勇敢活--落-去个活力，伊个政治理念敆翁婿、阿兄是仝款--个。王昭文認為，王貞文筆尖个蔡瑞月、黃晴美，共通个特質就是「情深義重」，𪜶 佇苦難中勇敢向前行、有情有義有家己、無因為有劫難就tòng-恬，毋-若是為著身軀邊个人，閣是為著大團體，深情為台灣。



參與講座、研究過王貞文作品个台灣師範大學台灣語文學系助理教授呂美親佇會場表示，王貞文作品內底个蔡瑞月、黃晴美兩人，是足拄好、真自然个連結，伊所描寫--个正正就是敆伊仝款个人；𪜶 个思想敆實踐，雖然是傳統ti̍k 个 giám-ngē，毋-閣 閣是前衛--个。呂美親閣講，王貞文是唯一會-當 共宗教、性別、歷史各面向敆-敆做伙个小說家，共女性參與政治運動背後个心聲刻畫--出-來。











台語捎攏有講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報300期，2019年3月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。


郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
