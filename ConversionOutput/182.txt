台文通訊BONG報: 愛復興母語，應該重視台灣本土意識个覺醒甲建立
作者：陳育萱

這篇是作者佇《台文通訊》30週年慶祝會ONLINE活動个發言稿。
----------------------------------------------------------

逐家好，我是樂暢親子共學空間个負責人陳育萱（Corrine)，代表阮工作室向逐家請安。「樂暢親子共學空間」是一个出租空間，甲《台文通訊》30週年慶祝會ONLINE活動个其他與會者比--起-來，阮工作室實在無算啥。感謝過去30年來，每一位骨力拍拚tshui-捒台語甲台文个人。

我熟sāi《台文通訊》是開始學台文了後个代誌，伊已經是生做足 媠 个《台文通訊BONG報》，內容包括文學、生活，有各種無仝角度个文章。若準看無台文，自然就無法度欣賞伊个 媠。

阮老爸家族是台北人，老母家族是淡水人，五歲進前是阮阿祖用全台語共我顧--个。雖罔 佇學校較無人講台語，這个語言一直攏 佇我个生活中。真正感受著台語tih-欲無--去个危機感，是娶囡仔去長老教會个主日學運動會。對細漢--个到大漢--个，超過100个囡仔，台語祈禱全聽無，到尾--仔賰主禱文甲謝飯歌這兩个用背--个是台語--个，其他--个就攏無--啊。看一下掣一趒，毋-閣 kánn-那 嘛無意外。甲囡仔做伙讀台文畫本个時陣，發覺家己根本看攏無，就準講會-hiáu淡薄仔台語，leh讀个時嘛是攏用臆--个。

透過其他家長个介紹，邀請李江却台語文教基金會執行長陳豐惠老師，共同舉辦「樂講台語～爸媽加油讚」台文讀寫班。這个課程个特色就是爸母共囡仔娶 佇身軀邊，鬥陣來上課嘛 毋免感覺有負擔，逐家攏 會-當互相體諒。Tsua̋nn開始愛上半年、全台灣攏真罕得看个親子友善讀寫班。真濟人攏講欲學台語抑是台文毋免開錢學，家己學就好，我感覺是在人--个。我佇學校真hân-bān讀冊，𠢕讀冊--个凊彩看看--leh就會-hiáu--啊，我愛 開雙倍个時間，嘛無一定學會起--來。焦̋nn開始學个時陣，心內壓力足大--个。

阿惠老師是一个成特別个人，推動台文復興已經30年。照講做仝款个代誌30年，厭𤺪、應付嘛有可能，毋-閣你會-當感受伊對研究台語甲台灣文化足有興趣。保持好奇个態度、真願意研究新个 物件，佗位有需要，伊就去佗位；若準家己無親身出馬，嘛 會盡量鬥揣資源，做遮-个代誌應該袂-當趁大錢，閣 遮-nī辛苦，伊个精神影響伊所有个學生。

頭起先，阿惠老師先介紹網路資源、按怎查字典，課本提--來，對上尾--仔開始教？哪會 án-ne--啦！所有學台文會 hông問--著个問題，上課攏總提出來討論。焦̋nn開始个時陣實在有夠痛苦--个，紲--落-去就是一直練、一直練、一直練。雖然是無簡單，咱想看māi，咱 開偌濟時間學華文、學英文，閣 開偌濟時間學台文？完全無接觸--過个 物件，免講，是萬事起頭難。

那做空-khuè、那 娶囡仔、那學台文，半年了後，雖然聲調毋是介熟，拍字速度有夠慢--个！竟然會-當用手機仔拍字系統寫一寡囡仔故事--啊 呢！畫本較看有--啊！有án-ne 个改變，實在真歡喜！

學台文毋-若教我讀寫个工夫爾-爾，閣 予我意外產生看台灣个新眼光，閣-較關心這个咱鬥陣徛起个島嶼。上課个時陣，咱講著足濟佇學校課本毋 捌聽講个歷史，你了解遮-个台灣真正發生--過个代誌，你無可能一點仔感覺攏無——原來咱已經慣勢个民主自由个空氣，是經過遐-nī濟人个拍拚，是遐-nī仔值得珍惜。

阮翁是半个客人，毋-若 袂-hiáu講客話，嘛聽無半句，讀寫閣-較 袂-hiáu，若問伊講對客話甲客家文化有啥mih感覺？無感覺；若是客話、客家文化消失--去，有啥mih 感覺？嘛無感覺！哪會無感覺？無認同就無感情，無感情就無感覺，若án-ne 干-焦賰血緣是客人爾-爾，別人講啥物 攏無較-tsua̍h，甲伊無關係。

以家長甲經營者个角度來看，我認為tshui-捒本土語言有三个重點：

毋-通 hông感覺學習本土語言甲學習華語、英語抑是其他語言有衝突，會-sái做伙學，𪜶有無仝款个意義，嘛 莫 甲任何政黨牽做伙。應該強調學習本土語言个好處甲重要性，思考按怎建立本土文化个認同，刺激台灣意識个覺醒。學習本土語言毋是老師个代誌，是每一个台灣人个代誌。對家庭出發，保持興趣，沓沓仔建立規家伙仔多語言轉換个能力。上介重要--个是，一步一跤印，予囡仔對本土語言產生情感个連結，愛真正開始講--出-來，毋-通 予本土語言活佇課本內底。

論真來講，語言个流行甲衰亡，無論是人為因素抑是為著啥mih原因，若無人講，就自然會消失--去--啊。無論台語未來个發展如何，咱逐家做家己會-當做--个，就有夠--啊！未來樂暢閣有各種無仝形式个推廣活動，比如台北腔个台羅教學影片，請鬥陣支持。阮台北偏泉腔講个人較少，予其他个腔影響嘛是真自然，毋-閣阮就是想欲保留阮个地方特色，一直堅持傳承！歡迎逐家有機會來樂暢拭-thô，抑是來阮面冊揤讚，分享阮个影片！

#台文通訊30歲 專欄，本文使用教育部推薦漢字敆臺灣閩南語羅馬字拼音方案。台文通訊BONG報330期，2021年9月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：陳育萱這篇是作者佇《台文通訊》30週年慶祝會ONLINE活動个發言稿。----------------------------------------------------------逐家好，我是樂暢親子共學空間个負責人陳育萱（Corrine)，代表阮工作室向逐家請安。「樂暢親子共學空間」是一个出租空間，甲《台文通訊》30週年慶祝會ONLINE活動个其他與會者比--起-來，阮工作室實在無算啥。感謝過去30年來，每一位骨力拍拚tshui-捒台語甲台文个人。我熟sāi《台文通訊》是開始學台文了後个代誌，伊已經是生做足 媠 个《台文通訊BONG報》，內容包括文學、生活，有各種無仝角度个文章。若準看無台文，自然就無法度欣賞伊个 媠。阮老爸家族是台北人，老母家族是淡水人，五歲進前是阮阿祖用全台語共我顧--个。雖罔 佇學校較無人講台語，這个語言一直攏 佇我个生活中。真正感受著台語tih-欲無--去个危機感，是娶囡仔去長老教會个主日學運動會。對細漢--个到大漢--个，超過100个囡仔，台語祈禱全聽無，到尾--仔賰主禱文甲謝飯歌這兩个用背--个是台語--个，其他--个就攏無--啊。看一下掣一趒，毋-閣 kánn-那 嘛無意外。甲囡仔做伙讀台文畫本个時陣，發覺家己根本看攏無，就準講會-hiáu淡薄仔台語，leh讀个時嘛是攏用臆--个。透過其他家長个介紹，邀請李江却台語文教基金會執行長陳豐惠老師，共同舉辦「樂講台語～爸媽加油讚」台文讀寫班。這个課程个特色就是爸母共囡仔娶 佇身軀邊，鬥陣來上課嘛 毋免感覺有負擔，逐家攏 會-當互相體諒。Tsua̋nn開始愛上半年、全台灣攏真罕得看个親子友善讀寫班。真濟人攏講欲學台語抑是台文毋免開錢學，家己學就好，我感覺是在人--个。我佇學校真hân-bān讀冊，𠢕讀冊--个凊彩看看--leh就會-hiáu--啊，我愛 開雙倍个時間，嘛無一定學會起--來。焦̋nn開始學个時陣，心內壓力足大--个。阿惠老師是一个成特別个人，推動台文復興已經30年。照講做仝款个代誌30年，厭𤺪、應付嘛有可能，毋-閣你會-當感受伊對研究台語甲台灣文化足有興趣。保持好奇个態度、真願意研究新个 物件，佗位有需要，伊就去佗位；若準家己無親身出馬，嘛 會盡量鬥揣資源，做遮-个代誌應該袂-當趁大錢，閣 遮-nī辛苦，伊个精神影響伊所有个學生。頭起先，阿惠老師先介紹網路資源、按怎查字典，課本提--來，對上尾--仔開始教？哪會 án-ne--啦！所有學台文會 hông問--著个問題，上課攏總提出來討論。焦̋nn開始个時陣實在有夠痛苦--个，紲--落-去就是一直練、一直練、一直練。雖然是無簡單，咱想看māi，咱 開偌濟時間學華文、學英文，閣 開偌濟時間學台文？完全無接觸--過个 物件，免講，是萬事起頭難。那做空-khuè、那 娶囡仔、那學台文，半年了後，雖然聲調毋是介熟，拍字速度有夠慢--个！竟然會-當用手機仔拍字系統寫一寡囡仔故事--啊 呢！畫本較看有--啊！有án-ne 个改變，實在真歡喜！學台文毋-若教我讀寫个工夫爾-爾，閣 予我意外產生看台灣个新眼光，閣-較關心這个咱鬥陣徛起个島嶼。上課个時陣，咱講著足濟佇學校課本毋 捌聽講个歷史，你了解遮-个台灣真正發生--過个代誌，你無可能一點仔感覺攏無——原來咱已經慣勢个民主自由个空氣，是經過遐-nī濟人个拍拚，是遐-nī仔值得珍惜。阮翁是半个客人，毋-若 袂-hiáu講客話，嘛聽無半句，讀寫閣-較 袂-hiáu，若問伊講對客話甲客家文化有啥mih感覺？無感覺；若是客話、客家文化消失--去，有啥mih 感覺？嘛無感覺！哪會無感覺？無認同就無感情，無感情就無感覺，若án-ne 干-焦賰血緣是客人爾-爾，別人講啥物 攏無較-tsua̍h，甲伊無關係。以家長甲經營者个角度來看，我認為tshui-捒本土語言有三个重點：毋-通 hông感覺學習本土語言甲學習華語、英語抑是其他語言有衝突，會-sái做伙學，𪜶有無仝款个意義，嘛 莫 甲任何政黨牽做伙。應該強調學習本土語言个好處甲重要性，思考按怎建立本土文化个認同，刺激台灣意識个覺醒。學習本土語言毋是老師个代誌，是每一个台灣人个代誌。對家庭出發，保持興趣，沓沓仔建立規家伙仔多語言轉換个能力。上介重要--个是，一步一跤印，予囡仔對本土語言產生情感个連結，愛真正開始講--出-來，毋-通 予本土語言活佇課本內底。論真來講，語言个流行甲衰亡，無論是人為因素抑是為著啥mih原因，若無人講，就自然會消失--去--啊。無論台語未來个發展如何，咱逐家做家己會-當做--个，就有夠--啊！未來樂暢閣有各種無仝形式个推廣活動，比如台北腔个台羅教學影片，請鬥陣支持。阮台北偏泉腔講个人較少，予其他个腔影響嘛是真自然，毋-閣阮就是想欲保留阮个地方特色，一直堅持傳承！歡迎逐家有機會來樂暢拭-thô，抑是來阮面冊揤讚，分享阮个影片！#台文通訊30歲 專欄，本文使用教育部推薦漢字敆臺灣閩南語羅馬字拼音方案。台文通訊BONG報330期，2021年9月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
台文通訊BONG報330期，2021年9月出刊。


