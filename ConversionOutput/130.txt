台文通訊BONG報: Gún學台語个起因

我家己原底是排斥學台語，我一直leh想學台語个好處是啥，學英語會-sái看濟濟个資料敆讀足足个冊，學台語敢有任何个好處？除了感情个功能以外，就無--啊，我干-焦聽著台語歌个時，會感覺特別感心爾-爾。

五年前我去Turkey（編按：土耳其）讀大學了後，小弟開始全講台語，我猶是小可講台語、tiānn-tiānn華語應--伊，彼時伊無對我有足濟台語个影響。我直直想講台語無重要，以後有閒遮學就好。2020年，大學四年準備期末考个時，足思念台灣，就算我考煞，厝內嘛無錢予我轉--去。佇-leh讀上討厭个古典文學个時，我決心開始學羅馬字。若欲讀有Osman時期个古典文學，一定愛學阿拉伯文敆波斯文（Osman文混合土耳其文、阿拉伯文敆波斯文），毋-閣我對這兩種語言全無興趣，親像鴨仔聽雷。遮一世人攏 袂用著古語，心情tsìn煩。貧惰讀冊看Plurk放空，看著有人分享半點鐘就通學會-hiáu羅馬字个教學。

我雄雄看破，學語言个原因毋是敢有路用，重點是有感情--無？

Turkey 个人tiānn-tiānn用土耳其語共我欺負，看我是外國人就袂爽，予我講土耳其語个時感覺足 揬-lān。毋管我按怎下性命學（正經是下性命學，來土耳其第一年就有IS（編按：伊斯蘭國）恐怖攻擊，我永遠是臭賤个外國人，永遠無可能是Turkey 个家己人。

仝學期我有上Turkey國民文學个課，為啥物 Turkey 會-當 佇 Osman帝國，對濟濟人種花橐-橐 个認同行向Turkey認同，成功成做共和國？𪜶推廣愛講土耳其語，莫 閣寫摻阿拉伯文敆波斯文个外國語，彼是干-焦貴族leh寫个書面語，應該愛寫逐家日常leh講个土耳其語，愛講土耳其語遮是Turkey人。

閣-較悲哀--个是，我會-hiáu講Turkey人𪜶 个母語，毋-閣我無熟sāi家己个母語。我是受中華民國教育影響，袂-hiáu講家己母語、袂-hiáu寫家己母語，母語喙舌予國民黨割走个台灣人。台灣人袂-當 共家己个本土語言講予好勢，通世界干-焦殖民地有這款現象。這就是台灣人予人蹧躂个憑據。

我講台語，我是台灣人。我ǹg望台灣人閣 會-當 共 予人割走个本土語言喙舌接--轉-來。毋-通 袂記得家己个本，若án-ne，gún就啥mih人攏 毋是--啊。


第一，是對知影台灣人予人蹧躂開始；第二，是反課綱个有志，佇通訊軟體內底寫白話字，我看無，遮 予我知影原來台語會-當寫。當時我就知影《台文通訊BONG報》--啊，我看無，毋-閣我會 共《台文通訊BONG報》提去學校囥--leh，ǹg望有人看有提來讀。了後欲 上大學个 彼-陣，有參加台灣家庭个分享會，分享欲按怎用台語娶囡仔，我遮知影彼-陣 9--月台北有欲開台文讀寫班，彼班號做「基進會輾轉讀寫班」，上課个所在是佇善導寺捷運站附近个台灣獨立建國聯盟，我共阿母講我想欲上課，阿母就共我鬥納三千箍。

一禮拜一節，逐禮拜二七點半上到九點半，所以彼-陣就是逐禮拜攏 愛 佇輔仁大學坐車坐到善導寺，是講彼-陣 嘛 tiānn-tiānn坐到台北市區聽講座、參加活動。就是對 彼-陣開始，買物件个時會講台語，毋-閣 彼時猶無勇氣佇學校講全台語，是沓沓仔轉做全台語--个——欲學做台灣人（毋是「ㄊㄞˊ ㄨㄢ ㄖㄣˊ」），煞 著-愛 án-ne。

為啥物 愛講台語？就是欲做台灣人遮講台語。這-媽母語無法度佇厝內學，愛去學校予人教；中國語遮是厝內通學--个，學校免教。

我看若是無意識著欲做台灣人，是無法度行甲 gún 這-媽 án-ne。無，是欲按怎反抗這个中國語霸權个社會、走揣台灣國民（Nation）个有志？

我有硩想「台灣人」个概念是按怎出--來--个，我明明就是受中華民國教育，國校仔先生真自然leh講中國黃帝5,000年典故啥貨--个，為啥物我上尾會選台灣，這 嘛是敆家庭有關係。細漢个時予阿公阿媽娶，𪜶有leh講台語，有共我保護，橫直愛認同一个物件，就親像bàng-gà《魔法少女まどか☆マギカ》內底，焰（ほむら）真自然受著圓（まどか）个照顧，焰嘛想欲保護圓轉--去，就算伊愛 佇一改 閣一改殘酷个事實中走揣彼个唯一个出路。既然我囡仔時有受著台灣个保護，大漢嘛想欲 共台灣保護，這就是為啥物台灣認同會戰贏中國个原因。

這 予我想著我高中个朋友，𪜶老爸台灣人、老母韓國人，𪜶老爸會『家暴』。我捌想講伊敢 會感覺台灣人無好、對台語有反感，就是講伊無受著台灣个保護，雖罔後--來伊是講「無--啦！」，毋-閣就伊這-媽 个環境、生活來看，台語就是學袂起--來。我嘛是有拄著中國家庭个人，二九暝會食水餃--个 彼種，伊若有心，我嘛是會用咱有法度溝通个方式去講話。

論真，我佇學校敆外口講台語，十个人有九个人聽有，賰个 彼个人是伊欲 共你揣麻煩，無代表伊聽無。我是無相信真正有人聽無，橫直聽無就講英語--啊。你有leh講就會有改變，人若有反應，我會特別強調愛 會-hiáu寫台文，予 𪜶看《台文通訊BONG報》，毋是干-焦去走社運、參加活動遮 佇 遐講台灣愛獨立建國，做台灣人是生活中就通實踐——講台語、看台文，這是上基本嘛是上要緊个代誌。




#海外台文專欄，本文使用教育部推薦漢字敆臺灣閩南語羅馬字拼音方案。

台文通訊BONG報315期，2020年6月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。


作者：玖芎（勼́-kiong）、Khu, Chùn Siâng


阿姊玖芎：學語言个原因是有感情--無



我家己原底是排斥學台語，我一直leh想學台語个好處是啥，學英語會-sái看濟濟个資料敆讀足足个冊，學台語敢有任何个好處？除了感情个功能以外，就無--啊，我干-焦聽著台語歌个時，會感覺特別感心爾-爾。



五年前我去Turkey（編按：土耳其）讀大學了後，小弟開始全講台語，我猶是小可講台語、tiānn-tiānn華語應--伊，彼時伊無對我有足濟台語个影響。我直直想講台語無重要，以後有閒遮學就好。2020年，大學四年準備期末考个時，足思念台灣，就算我考煞，厝內嘛無錢予我轉--去。佇-leh讀上討厭个古典文學个時，我決心開始學羅馬字。若欲讀有Osman時期个古典文學，一定愛學阿拉伯文敆波斯文（Osman文混合土耳其文、阿拉伯文敆波斯文），毋-閣我對這兩種語言全無興趣，親像鴨仔聽雷。遮一世人攏 袂用著古語，心情tsìn煩。貧惰讀冊看Plurk放空，看著有人分享半點鐘就通學會-hiáu羅馬字个教學。



我雄雄看破，學語言个原因毋是敢有路用，重點是有感情--無？



Turkey 个人tiānn-tiānn用土耳其語共我欺負，看我是外國人就袂爽，予我講土耳其語个時感覺足 揬-lān。毋管我按怎下性命學（正經是下性命學，來土耳其第一年就有IS（編按：伊斯蘭國）恐怖攻擊，我永遠是臭賤个外國人，永遠無可能是Turkey 个家己人。　



仝學期我有上Turkey國民文學个課，為啥物 Turkey 會-當 佇 Osman帝國，對濟濟人種花橐-橐 个認同行向Turkey認同，成功成做共和國？𪜶推廣愛講土耳其語，莫 閣寫摻阿拉伯文敆波斯文个外國語，彼是干-焦貴族leh寫个書面語，應該愛寫逐家日常leh講个土耳其語，愛講土耳其語遮是Turkey人。



閣-較悲哀--个是，我會-hiáu講Turkey人𪜶 个母語，毋-閣我無熟sāi家己个母語。我是受中華民國教育影響，袂-hiáu講家己母語、袂-hiáu寫家己母語，母語喙舌予國民黨割走个台灣人。台灣人袂-當 共家己个本土語言講予好勢，通世界干-焦殖民地有這款現象。這就是台灣人予人蹧躂个憑據。



我講台語，我是台灣人。我ǹg望台灣人閣 會-當 共 予人割走个本土語言喙舌接--轉-來。毋-通 袂記得家己个本，若án-ne，gún就啥mih人攏 毋是--啊。



小弟Chùn Siâng：對知影台灣人予人蹧躂開始



第一，是對知影台灣人予人蹧躂開始；第二，是反課綱个有志，佇通訊軟體內底寫白話字，我看無，遮 予我知影原來台語會-當寫。當時我就知影《台文通訊BONG報》--啊，我看無，毋-閣我會 共《台文通訊BONG報》提去學校囥--leh，ǹg望有人看有提來讀。了後欲 上大學个 彼-陣，有參加台灣家庭个分享會，分享欲按怎用台語娶囡仔，我遮知影彼-陣 9--月台北有欲開台文讀寫班，彼班號做「基進會輾轉讀寫班」，上課个所在是佇善導寺捷運站附近个台灣獨立建國聯盟，我共阿母講我想欲上課，阿母就共我鬥納三千箍。



一禮拜一節，逐禮拜二七點半上到九點半，所以彼-陣就是逐禮拜攏 愛 佇輔仁大學坐車坐到善導寺，是講彼-陣 嘛 tiānn-tiānn坐到台北市區聽講座、參加活動。就是對 彼-陣開始，買物件个時會講台語，毋-閣 彼時猶無勇氣佇學校講全台語，是沓沓仔轉做全台語--个——欲學做台灣人（毋是「ㄊㄞˊ ㄨㄢ ㄖㄣˊ」），煞 著-愛 án-ne。



為啥物 愛講台語？就是欲做台灣人遮講台語。這-媽母語無法度佇厝內學，愛去學校予人教；中國語遮是厝內通學--个，學校免教。



我看若是無意識著欲做台灣人，是無法度行甲 gún 這-媽 án-ne。無，是欲按怎反抗這个中國語霸權个社會、走揣台灣國民（Nation）个有志？



我有硩想「台灣人」个概念是按怎出--來--个，我明明就是受中華民國教育，國校仔先生真自然leh講中國黃帝5,000年典故啥貨--个，為啥物我上尾會選台灣，這 嘛是敆家庭有關係。細漢个時予阿公阿媽娶，𪜶有leh講台語，有共我保護，橫直愛認同一个物件，就親像bàng-gà《魔法少女まどか☆マギカ》內底，焰（ほむら）真自然受著圓（まどか）个照顧，焰嘛想欲保護圓轉--去，就算伊愛 佇一改 閣一改殘酷个事實中走揣彼个唯一个出路。既然我囡仔時有受著台灣个保護，大漢嘛想欲 共台灣保護，這就是為啥物台灣認同會戰贏中國个原因。



這 予我想著我高中个朋友，𪜶老爸台灣人、老母韓國人，𪜶老爸會『家暴』。我捌想講伊敢 會感覺台灣人無好、對台語有反感，就是講伊無受著台灣个保護，雖罔後--來伊是講「無--啦！」，毋-閣就伊這-媽 个環境、生活來看，台語就是學袂起--來。我嘛是有拄著中國家庭个人，二九暝會食水餃--个 彼種，伊若有心，我嘛是會用咱有法度溝通个方式去講話。



論真，我佇學校敆外口講台語，十个人有九个人聽有，賰个 彼个人是伊欲 共你揣麻煩，無代表伊聽無。我是無相信真正有人聽無，橫直聽無就講英語--啊。你有leh講就會有改變，人若有反應，我會特別強調愛 會-hiáu寫台文，予 𪜶看《台文通訊BONG報》，毋是干-焦去走社運、參加活動遮 佇 遐講台灣愛獨立建國，做台灣人是生活中就通實踐——講台語、看台文，這是上基本嘛是上要緊个代誌。




#海外台文專欄，本文使用教育部推薦漢字敆臺灣閩南語羅馬字拼音方案。

台文通訊BONG報315期，2020年6月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
