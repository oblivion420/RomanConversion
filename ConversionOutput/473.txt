台文通訊BONG報: 玄奇个囡仔仙（十四）
#捎ⁿ-敆讀小說 專欄，本文使用教育部推薦漢字敆臺灣閩南語羅馬字拼音方案
台文通訊BONG報329期，2021年8月出刊。


李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：張家榮經過一tiap仔久，火柱--ā 跔落來共六tsáinn--个咬耳仔，細聲講：「今仔下晡三點捅仔，鴨霸王敆紅猴兩个，鬼鬼suī-suī，假仙欲 擘去樹頂挽龍眼，其實，𪜶兩个是好色豬哥，佇-leh偷看阿美小姐洗身軀，無細膩對樹頂跋--落-來，驚一下三魂七魄齊散了了！」六tsáinn--个聽煞，規个人攏 愣--去。伊想無火柱--ā是按怎知影這件偷來暗去个見笑代。兩蕊目睭掠伊金金siòng，連呢 攏無呢！過無偌久，六tsáinn--个雄雄對塗跤趒--起-來，激一个笑詼个表情，共豆腐嬸--仔 黜：「臭豆腐--个，一kuānn話講甲 lò-lò長，原來恁 彼箍浮浪貢个後生，是為著欲偷看人洗身軀，遮 會摔--落-來--喔！家己个囝做這號見笑代，做老母--个 hiau-hīng 甲參落去替囝am-崁，án-ne thióng-sīng 敢 袂 傷超過？」豆腐嬸--仔去予 án-ne hòo，馬上變面共 嚷：「你莫烏白講，阮囝冬時偷看人洗身軀？你是佗一蕊目睭看--著--个？無證無據个代誌，捎 leh亂話。總講--一-句，按頭到尾攏 愛怪火柱--ā，若無……」「若無按怎？我講恁 彼箍毋-成囝就是歹代誌做傷濟——報應--啦！」六tsáinn--个 án-ne 共接話。「反正我毋管--啦，siáng叫火柱--ā 遐-nī破格，害阮囝受著咒讖！今仔日無論如何，伊濟少攏有責任，一定愛 共阮紅猴醫予好，我干-焦賰這个孤囝niâ，萬不二伊若有三長兩短，我嘛無想欲活--落-去--啊！」豆腐嬸--仔激動甲失去理智，親像起痟仝款，衝過去欲 giú火柱--ā，強欲 共 娶走。「Kàn 恁娘！你這-媽是leh創啥，起痟--啊是--毋！恁囝受傷毋就去揣醫生，火柱--ā 干-今是一个啥物 攏 毋 捌 个囡仔，thài有才調救恁囝--啦！」六tsáinn--个無想著豆腐嬸--仔 會雄雄衝--過-來，隨倚去共掠牢--leh，紲--落大大下共搧一个喙phué，歹聲嗽共 tshoh-kàn-kiāu。「醫生看--過--啊，就是連醫生都診斷袂出來是致著啥怪病，我毋-遮 會來揣囡仔仙。若無，你當做我食飽傷閒，愛來遮揣落-氣 予你剾洗--喔，都無leh目睭皮無漿泔——行毋知路！」豆腐嬸--仔雄雄予搧這下，小可著生驚，拗鬱甲喙翹懸-懸，直直挲喙phué。「囡仔仙？我遮想欲問你niâ，到底是siáng 共你講火柱--ā是囡仔仙--个？」六tsáinn--个露出一个giâu疑个表情問。「煞 毋知拄仔鴨霸王去阮厝看紅猴，敆我提起火柱--ā用喙瀾敆掃帚共治跤傷个神奇代，叫我來揣火柱--ā 這位囡仔仙看māi。」豆腐嬸--仔 án-ne回答。「你愈講愈hue，恁爸聽甲霧sà-sà。我問--你，是siáng送紅猴轉--去--个？」「是鴨霸王共 偝--轉-來--个。」豆腐嬸--仔 án-ne應。「𪜶兩个到底是真正去挽龍眼，抑是偷看阿美--仔洗身軀？」六tsáinn--个一再共逼問，想欲知影火柱--ā講--个是毋是真--个。「詳細……我嘛無介了解，鴨霸王是共阮講……挽龍眼。」豆腐嬸--仔家己嘛 毋知影代誌个真相，去予問一下面攏紅--起-來，話講甲 thi-thi-thu̍h-thu̍h，有淡薄仔大舌。「Hngh！我看是偷看人洗身軀較有影。是講，鴨霸王哪會無代誌，敢 會是紅猴較歹運？抑是……」六tsáinn--个 袂輸無頭胡蠅仝款，心肝內猶想無火柱--ā是leh 變啥蠓，干-今 戇-戇仔臆。這个時陣，徛佇邊--阿看鬧熱个火柱--ā出聲--囉。伊面挲挲--leh，tsíng頭仔拗-拗--leh，激一个真歹看个面腔講：「善有善報，惡有惡報，毋是毋報，是時辰未到。Siáng講鴨霸王無代誌，因果循環，伊只是報應了較慢niâ，三工後伊hām紅猴兩个攏 愛死！」「Ai-iō，夭壽--喔！這號咒讖人死个話毋-通亂講！」六tsáinn--个一聽著這款無根據个痟話，馬上趒--起-來。「啊是有影--無？三工後敢真正會死人？」六tsáinn--个不止仔好玄，隨倚過去細聲問。「規欉好好——無錯！」火柱--ā胸坎仔thîng起來共應。有一句話講：「做人毋-通 傷鐵齒！」一點仔都無毋-著！Tng豆腐嬸--仔聽著火柱--ā講紅猴會死个時，伊驚一下面仔白死殺，馬上致覺著：代誌大條--啊！所致，豆腐嬸--仔驚惶甲雙跤跪落地，哭甲目屎四lâm垂，直直共火柱--ā磕頭拜託：「囡仔仙，請你一定施展法術救阮後生……拜託拜託！」「豆腐嬸--仔 莫 án-ne--啦！我毋是啥mih囡仔仙，你毋-通 共我跪，án-ne我會夭壽呢，我只是一隻……」火柱--ā看豆腐嬸--仔跪leh直直共磕頭，著急甲隨共牽--起-來。不而過，伊毋知是欲講啥，話講一半煞吞倒轉--去。「一隻啥？」豆腐嬸--仔額頭腫甲像麵龜仝款，激動甲 共火柱--ā 个手giú--leh，強欲追問伊是一隻啥物。但是，火柱--ā 干-今一直搖頭，按怎都 毋講。「豆腐嬸--仔，你毋免管我到底是啥，“神仙難救無名客”，我个喙瀾敆掃帚無才調救恁囝，閣再講，恁囝敆鴨霸王做遐-nī濟傷天害理个代誌，而且蹧躂濟濟查某囡仔，野蠻、殘忍、邪惡……姦淫謀殺人命，遮-nī濟歹心烏橐肚个罪行，𪜶兩个就算有十條命嘛無夠死。」火柱--ā講到遮，目睭隨sut 對六tsáinn--个 个身--上去，毋知是啥意思？（後期繼續）#捎ⁿ-敆讀小說 專欄，本文使用教育部推薦漢字敆臺灣閩南語羅馬字拼音方案台文通訊BONG報329期，2021年8月出刊。歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
