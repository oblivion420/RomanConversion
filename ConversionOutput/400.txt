台文通訊BONG報: 落實國家語言發展法，支持專業同步通譯制度化—9/29記者會簡要記錄

發起單位／李江却台語文教基金會
時間／2021/9/29（拜三）10 : 00
地點／立法院正門口（台北市中山南路1號）
記錄／張翠硯

2021年9月27，是立法院開始提供「語言通譯」个頭一工。台灣基進黨立法委員陳柏惟，用台語質詢國防部長邱國正，部長煞拒絕透過聽專業華語口譯來進行，反倒轉來要求陳立委愛講華語。

【落實國家語言發展法　支持專業同步通譯制度化】个記者會由「李江却台語文教基金會」發起，招濟濟民間團體，9月29早起佇立法院門口喝口號、開記者會。逐家為著各族群个語言權，對台灣各地來到遮。記者會由陳豐惠執行長娶頭，伊強調「語言通譯」个重要性，是予逐家攏有自由使用各種語言个權利，欲達成這个目標，嘛 愛積極培養通譯人才。雖罔目前立法院干-焦有台語、客語个通譯，毋-閣，原住民各族个語言，嘛仝款愛重視，國會應該分階段建置原住民各族語个通譯制度。

民間團體代表對事件个看法敆訴求：


李勤岸理事：
類似个情形，以早就捌發生--過，咱若是無處理，就會 閣再發生，通譯咱做會到，是欲做毋做niâ。咱 著-愛認清台灣是多元族群个社會，照台灣个國家資源來講，欲提供完整个翻譯，應該無遐困難。透過通譯準確个表達，嘛 會-當 予逐家較有時間通冷靜思考，袂出現冤家相拍个畫面。

台南說唱藝術工作室
「台南妹仔教你講台語」面冊社群

周佳穎：
講母語是咱 个基本人權、多元文化是台灣个重要價值。咱 愛互相尊重無仝个語言文化，政府愛來遵守「國家語言平等法」，做伙來thui-捒本土語言。Ǹg望序大愛 敆厝內序細講母語，咱 愛 共母語抾--轉--來。語言毋-若是溝通个工具，嘛是咱族群个靈魂敆精神。


李川信社長：
質詢國防部長是真致重个代誌，陳立委嘛無要求部長愛用台語回應。《國家語言發展法》已經通過，任何一个官員著-愛遵守，各種場合攏 愛有翻譯設備。長久以來，獨尊華語做唯一个官方語言，這是無妥當个做法，應該愛落實語言个轉型正義。咱 愛鼓勵少年个政治工作者用母語來表達𪜶 个聲音。


董力玄：
阮真歡喜看著立法院開始提供語言通譯个服務，這對起造一个語言平等个社會，是關鍵个一步。毋-若是政府官員，佇阮共學團體thui-捒台語个過程，嘛發見大眾普遍真欠缺「多元語言」个意識。可能真濟政府官員會認為，「語言」是文化部个代誌，毋-閣，這應該是各部門愛互相配合遮 著。阮逐家真拚勢佇華語強勢个生活中敆囡仔講台語，阮嘛期待社會會-當有閣-較開闊个空間通使用本土語言。予母語囡仔毋管佇厝內、公開場合抑是立法院，攏 會-當聽著家己个語言。除了制度敆設備，嘛 愛 對改變心態敆觀念開始，培養對本土語言个認同敆意識。


陳明仁理事：
「語言」是人類敆別个物種做區別个優勢，重點是表達。別人若是聽無，現代科技攏 會-當 鬥-衫-仝。每一个人攏 會-當用伊上甲意、上𠢕 个語言來表達。各族群个民意代表，上重要--个，就是替𪜶 个族群講話。民意代表有義務，愛滿足各族群个需要。


Yapasuyongu Akuyana（陳旻園）理事長：
Nga’ay ho , salikaka mapolong.台灣有真濟族群，干-焦原住民就有超過16族、語言有超過20種。目前立法院猶無原住民語言个通譯。阮tng-leh拍拚，少年人嘛 leh拍拚共母語學--轉--來，過去个「國語政策、同化政策」予母語佇厝內消失--去。「母語佇厝內學」這款講法，對阮是真大个傷害。阮ǹg望《國家語言發展法》會-當 予阮講母語免閣 ng-ng-iap-iap、感覺家己較低級。阮欲強調，族群干-焦有差別、無懸低之分。

台灣教授協會
陳文成紀念基金會

陳俐甫教授：
《國家語言發展法》是立法院通過个法律，若𪜶家己通過个法律，就無法度佇立法院執行，án-ne法律是欲訂來騙啥人--leh？咱 欲按怎相信這个國家个體制？兩冬前，台灣大學个合作社校務會議，無愛予學生用台語發言，就算政府部門願意派通譯人員來翻譯，台灣大學終其尾猶是決議干-焦 會-當用北京語開會。可見類似个代誌，對校園事件到立法院，攏無改變。這重點是公務人員應該愛守法、法律愛落實，毋是單純冤家相拍个問題。


郭潤庭執行長：
阮是一陣敆囡仔講台語个家庭發起个團體。阮感覺一个人佇家己个土地，就算干-焦 會-hiáu講母語，嘛應該愛 會-當 佇 這个社會生活、徛起。毋-閣，實際上真困難，連協會進前欲申請一个台文个銀行口座，嘛舞足久。邱部長對「講母語」無友善，彼是過去政策造成个問題。而且，語言其實嘛是咱真重要个國防元素。政策以外，就是生活中愛來講爸母話，ǹg望阮个囡仔，就算袂-hiáu中國話嘛 會-當平安、快樂大漢。


何浩明祕書長：
語言是人權、是態度、是尊嚴。對真濟民眾來講，𪜶 个母語無一定是華語，用母語發言予 閣-較濟人會-當了解政策，這本底應當是真值得歡喜个代誌。佇事件發生了後，立法院煞講欲暫停通譯服務，阮認為部會應該愛檢討這个決定、愛 閣-較大力來thui-捒 予語言平等个通譯遮 著。


蔡文莉負責人：
(台語) 逐家好。
(Pangcah) Nga'ay ho, ci Bûn-lī no Ì-thuân kako.
(Truku) Embiyax 軀 hug?
(Hakka) 呆 gaˊ hoˋ, ngaiˇ 彼 Bûn-lī.
（大家好，𠊎係文莉。）
(Hakka) Ngaiˇ deuˊ hiˊ mong ziin fuˋ gienˊ ciiˇ haˊ hi，
（𠊎兜希望政府堅持下去，）
gienˊ ciiˇ guedˋ gaˊ ngiˊ ngienˇ zii tu fa.
（堅持國家語言制度化。）
(Hakka)  Anˋ ziiˋ se. Siin mung.
（恁仔細。承蒙。）
(Pangcah) Aray.
(Truku) Mhuway 軀 balay.
(台語) 感謝！

記者會上尾由李江却台語文教基金會个陳豐惠執行長娶逐家閣再喝口號「國家語言落實，國會代先做起」，嘛 ǹg望逐家做伙拍拚，一定愛 予通譯制度趕緊來恢復、落實。

李江却台語文教基金會
台灣羅馬字協會
台灣母語聯盟
台北市台灣語協會
台文筆會
台越文化協會
台灣原住民族政策協會
台灣原社
董事長樂團
意傳科技
台灣教授協會
台灣社
台灣北社
台灣教師聯盟
台灣南社
台灣獨立建國聯盟
台灣人權促進會
台北水噹噹姊妹聯盟
公投護台灣聯盟
陳文成紀念基金會
鄭南榕基金會
「做伙來講台語、耍 甲 烏 mà-mà 好無？」協會
樂暢親子共學空間
台南說唱藝術工作室
「台南妹仔教你講台語」面冊社群
「牽囡仔个 手，行台語 个 路」面冊社群
新竹市母語推廣協會
台語路—台語囡仔共學團
台語路—大人囡仔鬥陣行共學團
桃仔園台語囡仔共學團

（無派代表出席記者會）：
台灣中社
台灣客社
台灣東社
台語路親子樂團
板橋囡仔共學團
三峽北大台語囡仔伴
台大台語文社
鄭福田文教基金會
客家後生社
國立成功大學台灣文學系台語師資班
國立成功大學台灣語文測驗中心
國立成功大學越南研究中心





#落實國家語言發展法　支持專業同步通譯制度化 專欄，本文使用教育部推薦漢字敆臺灣閩南語羅馬字拼音方案。


--------------------------------------------
線上捐款(定期定額) https://donate.newebpay.com/Period/akhioh/lkk

線上捐款(單筆) https://donate.newebpay.com/akhioh/lkk


電匯：123-20-050514-2
華南銀行士林分行活儲
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
發起單位／李江却台語文教基金會時間／2021/9/29（拜三）10 : 00地點／立法院正門口（台北市中山南路1號）記錄／張翠硯2021年9月27，是立法院開始提供「語言通譯」个頭一工。台灣基進黨立法委員陳柏惟，用台語質詢國防部長邱國正，部長煞拒絕透過聽專業華語口譯來進行，反倒轉來要求陳立委愛講華語。【落實國家語言發展法　支持專業同步通譯制度化】个記者會由「李江却台語文教基金會」發起，招濟濟民間團體，9月29早起佇立法院門口喝口號、開記者會。逐家為著各族群个語言權，對台灣各地來到遮。記者會由陳豐惠執行長娶頭，伊強調「語言通譯」个重要性，是予逐家攏有自由使用各種語言个權利，欲達成這个目標，嘛 愛積極培養通譯人才。雖罔目前立法院干-焦有台語、客語个通譯，毋-閣，原住民各族个語言，嘛仝款愛重視，國會應該分階段建置原住民各族語个通譯制度。民間團體代表對事件个看法敆訴求：台灣母語聯盟 李勤岸理事：類似个情形，以早就捌發生--過，咱若是無處理，就會 閣再發生，通譯咱做會到，是欲做毋做niâ。咱 著-愛認清台灣是多元族群个社會，照台灣个國家資源來講，欲提供完整个翻譯，應該無遐困難。透過通譯準確个表達，嘛 會-當 予逐家較有時間通冷靜思考，袂出現冤家相拍个畫面。台南說唱藝術工作室「台南妹仔教你講台語」面冊社群 周佳穎：講母語是咱 个基本人權、多元文化是台灣个重要價值。咱 愛互相尊重無仝个語言文化，政府愛來遵守「國家語言平等法」，做伙來thui-捒本土語言。Ǹg望序大愛 敆厝內序細講母語，咱 愛 共母語抾--轉--來。語言毋-若是溝通个工具，嘛是咱族群个靈魂敆精神。台灣社 李川信社長：質詢國防部長是真致重个代誌，陳立委嘛無要求部長愛用台語回應。《國家語言發展法》已經通過，任何一个官員著-愛遵守，各種場合攏 愛有翻譯設備。長久以來，獨尊華語做唯一个官方語言，這是無妥當个做法，應該愛落實語言个轉型正義。咱 愛鼓勵少年个政治工作者用母語來表達𪜶 个聲音。「牽囡仔个手，行台語个路」面冊社群 董力玄：阮真歡喜看著立法院開始提供語言通譯个服務，這對起造一个語言平等个社會，是關鍵个一步。毋-若是政府官員，佇阮共學團體thui-捒台語个過程，嘛發見大眾普遍真欠缺「多元語言」个意識。可能真濟政府官員會認為，「語言」是文化部个代誌，毋-閣，這應該是各部門愛互相配合遮 著。阮逐家真拚勢佇華語強勢个生活中敆囡仔講台語，阮嘛期待社會會-當有閣-較開闊个空間通使用本土語言。予母語囡仔毋管佇厝內、公開場合抑是立法院，攏 會-當聽著家己个語言。除了制度敆設備，嘛 愛 對改變心態敆觀念開始，培養對本土語言个認同敆意識。台文筆會  陳明仁理事：「語言」是人類敆別个物種做區別个優勢，重點是表達。別人若是聽無，現代科技攏 會-當 鬥-衫-仝。每一个人攏 會-當用伊上甲意、上𠢕 个語言來表達。各族群个民意代表，上重要--个，就是替𪜶 个族群講話。民意代表有義務，愛滿足各族群个需要。台灣原住民族政策協會Yapasuyongu Akuyana（陳旻園）理事長：Nga’ay ho , salikaka mapolong.台灣有真濟族群，干-焦原住民就有超過16族、語言有超過20種。目前立法院猶無原住民語言个通譯。阮tng-leh拍拚，少年人嘛 leh拍拚共母語學--轉--來，過去个「國語政策、同化政策」予母語佇厝內消失--去。「母語佇厝內學」這款講法，對阮是真大个傷害。阮ǹg望《國家語言發展法》會-當 予阮講母語免閣 ng-ng-iap-iap、感覺家己較低級。阮欲強調，族群干-焦有差別、無懸低之分。台灣教授協會陳文成紀念基金會 陳俐甫教授：《國家語言發展法》是立法院通過个法律，若𪜶家己通過个法律，就無法度佇立法院執行，án-ne法律是欲訂來騙啥人--leh？咱 欲按怎相信這个國家个體制？兩冬前，台灣大學个合作社校務會議，無愛予學生用台語發言，就算政府部門願意派通譯人員來翻譯，台灣大學終其尾猶是決議干-焦 會-當用北京語開會。可見類似个代誌，對校園事件到立法院，攏無改變。這重點是公務人員應該愛守法、法律愛落實，毋是單純冤家相拍个問題。「做伙來講台語、耍 甲 烏 mà-mà 好無？」協會 郭潤庭執行長：阮是一陣敆囡仔講台語个家庭發起个團體。阮感覺一个人佇家己个土地，就算干-焦 會-hiáu講母語，嘛應該愛 會-當 佇 這个社會生活、徛起。毋-閣，實際上真困難，連協會進前欲申請一个台文个銀行口座，嘛舞足久。邱部長對「講母語」無友善，彼是過去政策造成个問題。而且，語言其實嘛是咱真重要个國防元素。政策以外，就是生活中愛來講爸母話，ǹg望阮个囡仔，就算袂-hiáu中國話嘛 會-當平安、快樂大漢。台灣獨立建國聯盟 何浩明祕書長：語言是人權、是態度、是尊嚴。對真濟民眾來講，𪜶 个母語無一定是華語，用母語發言予 閣-較濟人會-當了解政策，這本底應當是真值得歡喜个代誌。佇事件發生了後，立法院煞講欲暫停通譯服務，阮認為部會應該愛檢討這个決定、愛 閣-較大力來thui-捒 予語言平等个通譯遮 著。意傳科技 蔡文莉負責人：(台語) 逐家好。(Pangcah) Nga'ay ho, ci Bûn-lī no Ì-thuân kako.(Truku) Embiyax 軀 hug?(Hakka) 呆 gaˊ hoˋ, ngaiˇ 彼 Bûn-lī.（大家好，𠊎係文莉。）(Hakka) Ngaiˇ deuˊ hiˊ mong ziin fuˋ gienˊ ciiˇ haˊ hi，（𠊎兜希望政府堅持下去，）gienˊ ciiˇ guedˋ gaˊ ngiˊ ngienˇ zii tu fa.（堅持國家語言制度化。）(Hakka)  Anˋ ziiˋ se. Siin mung.（恁仔細。承蒙。）(Pangcah) Aray.(Truku) Mhuway 軀 balay.(台語) 感謝！記者會上尾由李江却台語文教基金會个陳豐惠執行長娶逐家閣再喝口號「國家語言落實，國會代先做起」，嘛 ǹg望逐家做伙拍拚，一定愛 予通譯制度趕緊來恢復、落實。出席記者會名單： 李江却台語文教基金會 台灣羅馬字協會台灣母語聯盟 台北市台灣語協會台文筆會台越文化協會台灣原住民族政策協會台灣原社董事長樂團意傳科技 台灣教授協會台灣社台灣北社台灣教師聯盟台灣南社 台灣獨立建國聯盟 台灣人權促進會 台北水噹噹姊妹聯盟 公投護台灣聯盟 陳文成紀念基金會 鄭南榕基金會「做伙來講台語、耍 甲 烏 mà-mà 好無？」協會樂暢親子共學空間台南說唱藝術工作室「台南妹仔教你講台語」面冊社群 「牽囡仔个 手，行台語 个 路」面冊社群新竹市母語推廣協會台語路—台語囡仔共學團台語路—大人囡仔鬥陣行共學團桃仔園台語囡仔共學團 贊聲名單（無派代表出席記者會）：台灣中社台灣客社台灣東社台語路親子樂團板橋囡仔共學團三峽北大台語囡仔伴台大台語文社鄭福田文教基金會客家後生社國立成功大學台灣文學系台語師資班國立成功大學台灣語文測驗中心國立成功大學越南研究中心#落實國家語言發展法　支持專業同步通譯制度化 專欄，本文使用教育部推薦漢字敆臺灣閩南語羅馬字拼音方案。台文通訊BONG報331期，2021年10月出刊。--------------------------------------------歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
台文通訊BONG報331期，2021年10月出刊。


--------------------------------------------
