台文通訊BONG報: 關連敆因果
作者：林杏佳
（作者是台大病院雲林分院小兒部醫生）


「聽講注武漢肺炎預防射了，足濟老人生狂死！」

「新聞講注預防射了飼母奶，結果嬰仔暗暝就袂喘氣--啊。」

武漢肺炎疫情期間，上無欠缺--个 毋-若有一寡仔「大欉嬰仔」leh 枵飽吵，猶-閣有不止仔濟个流言。雖然斟酌想--一-下嘛知影這是有心人刁故意leh 共人hennh驚，製造社會動亂。毋-閣新聞媒體綴 leh報，逐家看甲霧sà-sà，毋知到底是真抑是假。

佇科學領域，「關連（association）」敆「因果（causation）」兩个詞是無仝--个。舉例講，好額人，啉進口紅酒个比例比散赤人較濟。敢 會-當講啉進口紅酒遮 會趁大錢？當然毋是！是因為有錢有閒遮有法度買貴som-som 个酒。「啉酒」敆「好額」有「關連」，但是無「因果」。

講倒轉--來，有一站仔會有較濟注射以後幾工以內就死--去个新聞，是因為彼-陣 攏是注年歲較大，75到85歲以上个序大人。這-媽台灣人平均壽命差不多就是80幾歲，一工注幾萬人，有幾十个注了就往生嘛無稀罕。若是真正欲討論注預防射敆死亡个因果關係，應該愛比較「有注射个人个死亡率」敆「無注个人个死亡率」是毋是仝款，這也是藥品審查个時陣，愛分實驗組敆對照組个理由。

藥品審查攏真嚴格，兩組比較，閣 袂-伊̋ng 予人知影伊注--个是啥物。若是知影，試驗會有精差。譬如講，病人知影是注真正个藥仔，伊會特別注意身體無爽快个症頭，尾--仔統計副作用个比例可能就較 懸。咱 嘛 會-sái參考國產高端預防射个試驗報告，注安慰射（生理鹽水）个志願者，足濟攏 會 落屎、頭疼。理論上，注生理鹽水無可能會造成這款症頭。這就是「反安慰劑效應（nocebo effect）」。所以新藥上市个試驗，要求愛「雙盲（double blind）」：開藥仔个醫師、病人攏 毋知；甚至「三盲（triple blind）」：毋-若醫師、病人，做分析統計个人嘛 毋知（干-焦知影是兩組）。Án-ne過程遮 會公平，結果遮可信。

上落尾，嬰仔絕對袂-sái睏枕頭！尤其是猶 袂-hiáu 反身个嬰仔，若是鼻仔敆喙予枕頭仔崁-牢--leh，可能就會 予 翕--死。


李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：林杏佳（作者是台大病院雲林分院小兒部醫生）「聽講注武漢肺炎預防射了，足濟老人生狂死！」「新聞講注預防射了飼母奶，結果嬰仔暗暝就袂喘氣--啊。」武漢肺炎疫情期間，上無欠缺--个 毋-若有一寡仔「大欉嬰仔」leh 枵飽吵，猶-閣有不止仔濟个流言。雖然斟酌想--一-下嘛知影這是有心人刁故意leh 共人hennh驚，製造社會動亂。毋-閣新聞媒體綴 leh報，逐家看甲霧sà-sà，毋知到底是真抑是假。佇科學領域，「關連（association）」敆「因果（causation）」兩个詞是無仝--个。舉例講，好額人，啉進口紅酒个比例比散赤人較濟。敢 會-當講啉進口紅酒遮 會趁大錢？當然毋是！是因為有錢有閒遮有法度買貴som-som 个酒。「啉酒」敆「好額」有「關連」，但是無「因果」。講倒轉--來，有一站仔會有較濟注射以後幾工以內就死--去个新聞，是因為彼-陣 攏是注年歲較大，75到85歲以上个序大人。這-媽台灣人平均壽命差不多就是80幾歲，一工注幾萬人，有幾十个注了就往生嘛無稀罕。若是真正欲討論注預防射敆死亡个因果關係，應該愛比較「有注射个人个死亡率」敆「無注个人个死亡率」是毋是仝款，這也是藥品審查个時陣，愛分實驗組敆對照組个理由。藥品審查攏真嚴格，兩組比較，閣 袂-伊̋ng 予人知影伊注--个是啥物。若是知影，試驗會有精差。譬如講，病人知影是注真正个藥仔，伊會特別注意身體無爽快个症頭，尾--仔統計副作用个比例可能就較 懸。咱 嘛 會-sái參考國產高端預防射个試驗報告，注安慰射（生理鹽水）个志願者，足濟攏 會 落屎、頭疼。理論上，注生理鹽水無可能會造成這款症頭。這就是「反安慰劑效應（nocebo effect）」。所以新藥上市个試驗，要求愛「雙盲（double blind）」：開藥仔个醫師、病人攏 毋知；甚至「三盲（triple blind）」：毋-若醫師、病人，做分析統計个人嘛 毋知（干-焦知影是兩組）。Án-ne過程遮 會公平，結果遮可信。上落尾，嬰仔絕對袂-sái睏枕頭！尤其是猶 袂-hiáu 反身个嬰仔，若是鼻仔敆喙予枕頭仔崁-牢--leh，可能就會 予 翕--死。（本文對 Blog「小小心室－先天性心臟病」轉載，有得著作者同意，漢羅用字有調整，原文網址是：https://asdvsd.blogspot.com/2021/07/blog-post.html）#醫學台文 專欄，本文使用教育部推薦漢字敆臺灣閩南語羅馬字拼音方案#台文通訊BONG報 329期，2021年8月出刊。 歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
