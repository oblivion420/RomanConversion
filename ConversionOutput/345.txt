台文通訊BONG報: 林正芳招你來宜蘭食平安糜 ——是文史工作者嘛是煮糜𠢕人
主講／林大米（Podcast「米米之音」主持人）、林正芳（「阿芳鹹粥」頭家）
記錄／戴如意

台灣人愛食糜，佇宜蘭，甚至有「平安糜」个文化——過年時陣，寺廟煮鹹糜，免費予來行春个信徒食，祈求平安健康。因為吸引真濟外地人，宜蘭縣政府閣出一份平安糜地圖，記錄每一个寺廟佗一工有煮糜、糜是臊--个 抑是素--个，今年有將近兩百間寺廟參與這个盛會。

平安糜是鹹--个，料真phong-phài，有香菇、高麗菜、紅菜頭、白菜頭、豆皮、芹菜；有一句話講：「靠山食山，靠海食海」，受地理位置影響、逐位囥个料嘛 會無啥仝，親像南方澳會加海產，圓山大山跤會配sīnn--過个菜頭葉。有个廟閣 會另外攢圓仔湯，予民眾食甜甜。

林正芳是食平安糜个專家，伊分享伊行春个慣勢：會 共真濟份糖仔餅攢好，行一間廟就拜一份，燒金中間就歇睏食糜。行春个順序會 對故鄉壯圍个庄頭開始，閣來是𪜶阿公較早做塗水个頭城，紲--落就無一定，一工上加 會走五、六間廟。

除了食糜，林正芳嘛煮糜，伊開一間號做「阿芳鹹粥」个店，欲推廣米食文化。人講：「作田食五頓」，較早个作穡人，三頓正頓掠外，閣 愛食兩頓點心。𪜶阿母會煮菜頭糜、米篩目，方便、簡單閣好食。

因為對米食个愛，就算家族攏離開宜蘭--啊，林正芳猶是決心欲 轉來故鄉開店。伊笑講，是讀冊讀傷濟个緣故。伊堅持用真材實料面對消費者，雖然較歹趁，毋-閣伊相信，做久就會變好；偷工減料成本無較省，而且生理袂久長。

米个種類會影響糜个口感，咱 這-媽食著糊糊、煮甲無米心个 泔糜仔，是用蓬萊米煮--个；若欲食湯清清个 彼款，就愛用在來米。林正芳上尾嘛教一个撇步，若對煮食無熟，會-sái先用電鍋炊--過，熟飯提來煮糜較 袂失敗；煮了愛小可降溫、予米吸水，遮 會食著軟軟、洘-洘 閣好食个糜。


李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
主講／林大米（Podcast「米米之音」主持人）、林正芳（「阿芳鹹粥」頭家）記錄／戴如意台灣人愛食糜，佇宜蘭，甚至有「平安糜」个文化——過年時陣，寺廟煮鹹糜，免費予來行春个信徒食，祈求平安健康。因為吸引真濟外地人，宜蘭縣政府閣出一份平安糜地圖，記錄每一个寺廟佗一工有煮糜、糜是臊--个 抑是素--个，今年有將近兩百間寺廟參與這个盛會。平安糜是鹹--个，料真phong-phài，有香菇、高麗菜、紅菜頭、白菜頭、豆皮、芹菜；有一句話講：「靠山食山，靠海食海」，受地理位置影響、逐位囥个料嘛 會無啥仝，親像南方澳會加海產，圓山大山跤會配sīnn--過个菜頭葉。有个廟閣 會另外攢圓仔湯，予民眾食甜甜。林正芳是食平安糜个專家，伊分享伊行春个慣勢：會 共真濟份糖仔餅攢好，行一間廟就拜一份，燒金中間就歇睏食糜。行春个順序會 對故鄉壯圍个庄頭開始，閣來是𪜶阿公較早做塗水个頭城，紲--落就無一定，一工上加 會走五、六間廟。除了食糜，林正芳嘛煮糜，伊開一間號做「阿芳鹹粥」个店，欲推廣米食文化。人講：「作田食五頓」，較早个作穡人，三頓正頓掠外，閣 愛食兩頓點心。𪜶阿母會煮菜頭糜、米篩目，方便、簡單閣好食。因為對米食个愛，就算家族攏離開宜蘭--啊，林正芳猶是決心欲 轉來故鄉開店。伊笑講，是讀冊讀傷濟个緣故。伊堅持用真材實料面對消費者，雖然較歹趁，毋-閣伊相信，做久就會變好；偷工減料成本無較省，而且生理袂久長。米个種類會影響糜个口感，咱 這-媽食著糊糊、煮甲無米心个 泔糜仔，是用蓬萊米煮--个；若欲食湯清清个 彼款，就愛用在來米。林正芳上尾嘛教一个撇步，若對煮食無熟，會-sái先用電鍋炊--過，熟飯提來煮糜較 袂失敗；煮了愛小可降溫、予米吸水，遮 會食著軟軟、洘-洘 閣好食个糜。「米米之音」是一个農村廣播節目，自2015年開播。主持人林大米當初辭頭路、搬到宜蘭，決定家己製作網路廣播，欲做「農民生活聲音紀錄者」。大米行踏全台灣，分享農業議題，記錄作穡人个生活敆種作理念；ǹg望透過節目，走揣農村hām農業个價值。對 這期開始，雜誌精選部份節目做記錄，設「農民食堂」專欄刊出。這篇是2021/2/21節目个文字記錄。mimivoice 米米之音 20210221  林正芳https://soundcloud.com/meilin/20210221-radio#農民食堂 專欄，本文使用教育部推薦漢字敆臺灣閩南語羅馬字拼音方案。台文通訊BONG報330期，2021年9月出刊。--------------------------------------------歡迎捐款贊助　#李江却台語文教基金會　（捐款可抵稅，匯款後請通知02-23112199）線上捐款(定期定額) https://donate.newebpay.com/Period/akhioh/lkk線上捐款(單筆) https://donate.newebpay.com/akhioh/lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
台文通訊BONG報330期，2021年9月出刊。




--------------------------------------------
