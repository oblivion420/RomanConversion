台文通訊BONG報: Khih-luh
#生活个藝術 專欄，本文使用教育部推薦漢字敆臺灣閩南語羅馬字拼音方案。
台文通訊BONG報304期，2019年7月出刊。




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：曾江山

前一站仔，有約福明--ā去𪜶兜看茶罐仔，伊一時捎無tsáng？我共講，厝--裡个茶罐仔蓋，十支有九支摃khih-luh--去--啊，來你遐揀--兩-支-仔紫沙--个，拄搪蓋若會 合，一支準兩支，通好來thap空。

我分袂清家己，是毋是會-當算愛耍茶罐仔个人？去朋友兜泡茶，好友便搬請大師落名个茶罐仔出--來，𪜶 个目睭仁，總--是會閃出一寡光影。我看會出彼是興耍茶罐仔个人，遮有个目神。𪜶 足愛食我泡个茶，我去到人兜，茶tshiâng-在 iang我泡。拄著講究閣講究--个，一主茶會換一支茶罐仔。這時共好茶罐仔接過手，我加减會接著𪜶對茶个頂真。𪜶講我泡个茶好食，khîng實我只是共 𪜶 个誠意過一手，好禮仔共泡--出-來爾-爾。

雖罔無照鏡，我嘛知影對茶罐仔，我無𪜶 彼款得寶个目神。毋-閣，我leh用物件應該無算粗魯遮 著，哪會厝--裡遐-个茶罐仔，用一下久，蓋攏摃甲 齊 khih角--去？

彼-陣 leh收遮-个罐仔个時，我拄敆伊leh學泡茶。彼个毋 捌 共 媠講出喙个伊，彼時就提醒--我--啊！伊講：「這款物件，師傅leh燒个時，塗胎、大細、形體，罐仔身敆罐仔蓋，攏配合甲 一-pái、一-pái，佗一爿若去摃--著，後日仔較按怎重做，嘛做袂出第二支出--來。茶leh泡，有時燒、有時冷，罐仔kuānn逐支閣 攏做一sut-sut仔，足歹提，上𠢕去拍khih角。」

查某囡仔毋 捌 共 媠講出喙，毋是伊惜話袂-hiáu呵咾--人，彼站仔便有閒，伊會招我去鶯歌看瓷仔，講也奇怪，雙人踏入店門，遮無三、兩分鐘，無論查埔--个 抑是查某个店頭家，伊真緊就敆人有講有笑。抑我，是抾著機會放輕鬆，哈幾喙仔茶。

伊leh揀瓷仔跤手無慢，毋-閣伊毋 捌呵咾過媠，檢采是「媠」這个詞，本身就傷過頭較簡化--啊。伊那揀瓷仔个時，會 那輕聲仔倚來共我講：「這項作品看了心會靜，彼項是台灣米文化个底蒂，變體--出-來个作品。閣來彼爿彼件有作者本人抌-táu 个性格。架仔上頂--仔 彼支茶海，上吸引--人--个，就是歇佇甌仔墘，彼隻鳥仔个翼仔，釉上了半刁工，留--落个 khih-luh。」Khîng實遮--个，我嘛 毋是看無，只不過無才調像伊án-ne，一下手就共 遐作品个特點，遐明共點--出-來。伊點--出-來个「媠」不止仔有理，毋-閣就是毋 捌 共 媠 這字講出喙。

茶罐仔著按怎顧，伊提醒罔提醒，佇尾句，伊有補一句，世間無常，摃歹--去正常，án-ne 毋-遮有通來換新--个。伊真特別、真特別，懷念个人。

是毋是佇厝--裡，傷過頭輕鬆，泡茶个時，一半改仔會 共茶罐仔蓋，掀甲 落-落--去？也無人共 咱趕啊！哪會 án-ne？是講小可仔摃--著，好運，規組無按怎；若歹運，使用--過个痕跡就會留--落-來。

我leh食茶，較 sù常配雞卵糕，敆老沿--个慣勢配塗豆，瓜子這款茶配真無仝，會-sái講是少年个新潮派。茶泡好，我嘛 敆現時个少年--个無仝。泡好个茶我袂隨啉，會先供佛。佛教徒，做遮--个總--是歡喜，是毋是歡喜--到-tè--啊。放了傷輕鬆，罐仔蓋遮來提無好勢，去摃khih-luh--去。

凡勢有人會講，你遐-nī仔虔誠，是佛祖無保庇--啦。無采你一支好好个茶罐仔貴貴--仔。你leh滾笑我嘛知，物件貴、俗，是人認定了激--出-來--个，彼免掛意。萬項物件是普通時仔，無提譀鏡來刁古董，表面上个完美爾-爾--啦。Khih-luh是共本底就有个空喙，共摃一下較大空一sut仔niâ，又閣按怎。放較輕鬆--leh，絞絚 足久--啊 个神經線。

放目共看--去，咱 遮的確是萬項攏有缺陷个世界，khîng分、追求完美是一項。會-hiáu欣賞khih-luh，是對好歹敏感額外，猶 著加上心肝ínn仔，生做古錐仔古錐這一項。




#生活个藝術 專欄，本文使用教育部推薦漢字敆臺灣閩南語羅馬字拼音方案。

台文通訊BONG報304期，2019年7月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox

有固定的長期捐款， 讓更多的台語文相關計畫可以穩定的推行，感謝逐家。





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
