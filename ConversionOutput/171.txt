台文通訊BONG報: 台文向前行
作者：張家榮

放炮仔，pho̍k仔聲大力共催--落-去，恭喜《台文通訊》創刊30冬！做一个「台文粉絲」支持者，定著愛來共 相-伨 敆 阿-ián--一-下，「食果子，拜樹頭」，飲水思源敢 毋是--leh！

佇 遮阮先紹介家己是啥mih跤數，遮沓沓仔分享hām台文熟sāi 个過程。阮是1981年生，屏東恆春人，干-焦國中个學歷niâ。講著阮个過去，真正是「話若欲講透機，目屎就掰 袂離」，有影見笑！因為少年袂-hiáu想，悾am kiau人拭-thô做歹囝，青-暝舞豬弄狗，舞到尾天公報應，將阮關入櫳仔內，法官嚴苛無囉嗦，賜判18年免錢飯票一張，有後悔--無？俗語講：「有路毋行擘山坪，好囝毋做做歹囝」，後悔嘛無改囚犯个命運！這-媽回想--起-來，阮這號hiau-hīng 个跤數就是笨，三好加一好——死好，干-焦賰幌頭个 筊 爾-爾，加講是加 落-氣，見笑代就莫 閣講--啊！

手tsíng頭仔拗-拗算算--leh，跋入屎ha̍k仔到今 欲 15冬--啊，佇我个記持中，hām台文做伙个時間點，應該是佇 2010年彼跤兜，算--起-來嘛有10冬--啊。會記得彼-冬-陣，有一位台文sia̋n-pái送我一本《台文通訊BONG報》，我tshím頭仔提--著个時，真正是青-暝完全看無，會-sái講是一箍thuî-thuî 那 giàn頭--leh，看甲頭眩目暗嘛是袂-hiáu。毋-閣我無因為án-拈就激骨無愛學，反倒共家己講：身為台灣人，袂-hiáu讀寫台灣个母語，未免傷 落-氣--啊。所致，我翻頭轉去揣彼个sia̋n-pái，希望伊會-當 共我教，做我个台文老師。厭氣--个是，「厝漏拄著透暝雨」，伊猶未共我教--leh，三更半暝我就hông「移監」（台中徙嘉義），我欲學台文，直破來講，彼是龜擘壁——僫--啦！

來到嘉監了後，我有一段時間lué志，沃-tsak，生活懶屍，規工閒仙仙毋知欲創啥。稀微中，我想起當初个 ǹg望——學台文，家己一點仔基礎攏無，無智識兼無文化，加上袂-hiáu羅馬字拼音，到底我欲按怎行入台文世界--leh？落尾，大概是櫳仔內時間濟，生活無議量通 變，我將當年sia̋n-pái送--我个 彼本《台文通訊BONG報》揣--出-來，嘛是我唯一个一本，冊皮已經破破糊糊，內底个紙嘛小可舊漚，不而過字猶看有。紲--落-來，無啥mih巧个方式抑是𠢕 个撇步，我那看那用臆--个，一字一字那背那做筆記，沓沓仔齧食冊頂个每一字；一直到我寫出人生个第一篇台語文章，刊出佇《台文通訊BONG報》，我遮發現人生个喜樂敆成就，原來是認真拍拚，無一定愛靠別人，冊頂每一字每一个作者，𪜶 攏總是我人生个老師。我雖然hân-bān，用--个是上戇 个方式，文字个使用嘛無介正確，毋-閣我心內有歡喜，甲意hām台文行鬥陣，熱誠个時無食無睏嘛無要緊。

話講倒轉--來，台語文化這門學問實在不止仔深，我講是讀寫10冬--啊，其實是菜鳥仔菜觱-pa，真濟文字到今 攏 猶 捎無意思，文章嘛 sù常寫甲挵壁，一个字想規晡想無。毋-閣 這 毋是重點，重點是台文予--我个幫贊。毋是我硩臭tuānn，讀冊寫字有影會-當改變面相——我捌照鏡看--過，嘛 捌提較早个相片，確實，hiàng時彼个青面giàng牙、歹看面个我，這-媽看--起-來袂輸讀冊人，心性嘛改甲 成溫和、正面；而且對人生有新个願景，覺悟歹代毋-通做，萬事萬項著照起工，一枝草一點露，一步一跤印，遮是正港个人生。總講--一-句，熟sāi台文干-焦有好無䆀，hām台文盤-撋是我个福氣，未來个每一工我攏 會繼續為台文拍拚，嘛 ǹg望家己个讀寫能力會-當 較進步，寫出感動合人心意个故事。

今仔日佇 遮，除了欲 共「台文通訊30週年」恭喜，呵咾拍pho̍k仔以外，嘛 欲 共 恁 sueh多謝，感謝恁為台文付出濟濟个血汗，惱-la̍t、辛苦--啊。30年是一个數字niâ，阮ǹg望嘛祝福向前行，傳承閣行100冬！閣再一擺共 恁比拳頭拇講讚！恁 攏是台灣人个驕傲。
台文通訊30歲 專欄，本文使用教育部推薦漢字敆臺灣閩南語羅馬字拼音方案。台文通訊BONG報322期，2021年1月出刊。歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：張家榮放炮仔，pho̍k仔聲大力共催--落-去，恭喜《台文通訊》創刊30冬！做一个「台文粉絲」支持者，定著愛來共 相-伨 敆 阿-ián--一-下，「食果子，拜樹頭」，飲水思源敢 毋是--leh！佇 遮阮先紹介家己是啥mih跤數，遮沓沓仔分享hām台文熟sāi 个過程。阮是1981年生，屏東恆春人，干-焦國中个學歷niâ。講著阮个過去，真正是「話若欲講透機，目屎就掰 袂離」，有影見笑！因為少年袂-hiáu想，悾am kiau人拭-thô做歹囝，青-暝舞豬弄狗，舞到尾天公報應，將阮關入櫳仔內，法官嚴苛無囉嗦，賜判18年免錢飯票一張，有後悔--無？俗語講：「有路毋行擘山坪，好囝毋做做歹囝」，後悔嘛無改囚犯个命運！這-媽回想--起-來，阮這號hiau-hīng 个跤數就是笨，三好加一好——死好，干-焦賰幌頭个 筊 爾-爾，加講是加 落-氣，見笑代就莫 閣講--啊！手tsíng頭仔拗-拗算算--leh，跋入屎ha̍k仔到今 欲 15冬--啊，佇我个記持中，hām台文做伙个時間點，應該是佇 2010年彼跤兜，算--起-來嘛有10冬--啊。會記得彼-冬-陣，有一位台文sia̋n-pái送我一本《台文通訊BONG報》，我tshím頭仔提--著个時，真正是青-暝完全看無，會-sái講是一箍thuî-thuî 那 giàn頭--leh，看甲頭眩目暗嘛是袂-hiáu。毋-閣我無因為án-拈就激骨無愛學，反倒共家己講：身為台灣人，袂-hiáu讀寫台灣个母語，未免傷 落-氣--啊。所致，我翻頭轉去揣彼个sia̋n-pái，希望伊會-當 共我教，做我个台文老師。厭氣--个是，「厝漏拄著透暝雨」，伊猶未共我教--leh，三更半暝我就hông「移監」（台中徙嘉義），我欲學台文，直破來講，彼是龜擘壁——僫--啦！來到嘉監了後，我有一段時間lué志，沃-tsak，生活懶屍，規工閒仙仙毋知欲創啥。稀微中，我想起當初个 ǹg望——學台文，家己一點仔基礎攏無，無智識兼無文化，加上袂-hiáu羅馬字拼音，到底我欲按怎行入台文世界--leh？落尾，大概是櫳仔內時間濟，生活無議量通 變，我將當年sia̋n-pái送--我个 彼本《台文通訊BONG報》揣--出-來，嘛是我唯一个一本，冊皮已經破破糊糊，內底个紙嘛小可舊漚，不而過字猶看有。紲--落-來，無啥mih巧个方式抑是𠢕 个撇步，我那看那用臆--个，一字一字那背那做筆記，沓沓仔齧食冊頂个每一字；一直到我寫出人生个第一篇台語文章，刊出佇《台文通訊BONG報》，我遮發現人生个喜樂敆成就，原來是認真拍拚，無一定愛靠別人，冊頂每一字每一个作者，𪜶 攏總是我人生个老師。我雖然hân-bān，用--个是上戇 个方式，文字个使用嘛無介正確，毋-閣我心內有歡喜，甲意hām台文行鬥陣，熱誠个時無食無睏嘛無要緊。話講倒轉--來，台語文化這門學問實在不止仔深，我講是讀寫10冬--啊，其實是菜鳥仔菜觱-pa，真濟文字到今 攏 猶 捎無意思，文章嘛 sù常寫甲挵壁，一个字想規晡想無。毋-閣 這 毋是重點，重點是台文予--我个幫贊。毋是我硩臭tuānn，讀冊寫字有影會-當改變面相——我捌照鏡看--過，嘛 捌提較早个相片，確實，hiàng時彼个青面giàng牙、歹看面个我，這-媽看--起-來袂輸讀冊人，心性嘛改甲 成溫和、正面；而且對人生有新个願景，覺悟歹代毋-通做，萬事萬項著照起工，一枝草一點露，一步一跤印，遮是正港个人生。總講--一-句，熟sāi台文干-焦有好無䆀，hām台文盤-撋是我个福氣，未來个每一工我攏 會繼續為台文拍拚，嘛 ǹg望家己个讀寫能力會-當 較進步，寫出感動合人心意个故事。今仔日佇 遮，除了欲 共「台文通訊30週年」恭喜，呵咾拍pho̍k仔以外，嘛 欲 共 恁 sueh多謝，感謝恁為台文付出濟濟个血汗，惱-la̍t、辛苦--啊。30年是一个數字niâ，阮ǹg望嘛祝福向前行，傳承閣行100冬！閣再一擺共 恁比拳頭拇講讚！恁 攏是台灣人个驕傲。台文通訊30歲 專欄，本文使用教育部推薦漢字敆臺灣閩南語羅馬字拼音方案。台文通訊BONG報322期，2021年1月出刊。歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：張家榮

放炮仔，pho̍k仔聲大力共催--落-去，恭喜《台文通訊》創刊30冬！做一个「台文粉絲」支持者，定著愛來共 相-伨 敆 阿-ián--一-下，「食果子，拜樹頭」，飲水思源敢 毋是--leh！

佇 遮阮先紹介家己是啥mih跤數，遮沓沓仔分享hām台文熟sāi 个過程。阮是1981年生，屏東恆春人，干-焦國中个學歷niâ。講著阮个過去，真正是「話若欲講透機，目屎就掰 袂離」，有影見笑！因為少年袂-hiáu想，悾am kiau人拭-thô做歹囝，青-暝舞豬弄狗，舞到尾天公報應，將阮關入櫳仔內，法官嚴苛無囉嗦，賜判18年免錢飯票一張，有後悔--無？俗語講：「有路毋行擘山坪，好囝毋做做歹囝」，後悔嘛無改囚犯个命運！這-媽回想--起-來，阮這號hiau-hīng 个跤數就是笨，三好加一好——死好，干-焦賰幌頭个 筊 爾-爾，加講是加 落-氣，見笑代就莫 閣講--啊！

手tsíng頭仔拗-拗算算--leh，跋入屎ha̍k仔到今 欲 15冬--啊，佇我个記持中，hām台文做伙个時間點，應該是佇 2010年彼跤兜，算--起-來嘛有10冬--啊。會記得彼-冬-陣，有一位台文sia̋n-pái送我一本《台文通訊BONG報》，我tshím頭仔提--著个時，真正是青-暝完全看無，會-sái講是一箍thuî-thuî 那 giàn頭--leh，看甲頭眩目暗嘛是袂-hiáu。毋-閣我無因為án-拈就激骨無愛學，反倒共家己講：身為台灣人，袂-hiáu讀寫台灣个母語，未免傷 落-氣--啊。所致，我翻頭轉去揣彼个sia̋n-pái，希望伊會-當 共我教，做我个台文老師。厭氣--个是，「厝漏拄著透暝雨」，伊猶未共我教--leh，三更半暝我就hông「移監」（台中徙嘉義），我欲學台文，直破來講，彼是龜擘壁——僫--啦！

來到嘉監了後，我有一段時間lué志，沃-tsak，生活懶屍，規工閒仙仙毋知欲創啥。稀微中，我想起當初个 ǹg望——學台文，家己一點仔基礎攏無，無智識兼無文化，加上袂-hiáu羅馬字拼音，到底我欲按怎行入台文世界--leh？落尾，大概是櫳仔內時間濟，生活無議量通 變，我將當年sia̋n-pái送--我个 彼本《台文通訊BONG報》揣--出-來，嘛是我唯一个一本，冊皮已經破破糊糊，內底个紙嘛小可舊漚，不而過字猶看有。紲--落-來，無啥mih巧个方式抑是𠢕 个撇步，我那看那用臆--个，一字一字那背那做筆記，沓沓仔齧食冊頂个每一字；一直到我寫出人生个第一篇台語文章，刊出佇《台文通訊BONG報》，我遮發現人生个喜樂敆成就，原來是認真拍拚，無一定愛靠別人，冊頂每一字每一个作者，𪜶 攏總是我人生个老師。我雖然hân-bān，用--个是上戇 个方式，文字个使用嘛無介正確，毋-閣我心內有歡喜，甲意hām台文行鬥陣，熱誠个時無食無睏嘛無要緊。

話講倒轉--來，台語文化這門學問實在不止仔深，我講是讀寫10冬--啊，其實是菜鳥仔菜觱-pa，真濟文字到今 攏 猶 捎無意思，文章嘛 sù常寫甲挵壁，一个字想規晡想無。毋-閣 這 毋是重點，重點是台文予--我个幫贊。毋是我硩臭tuānn，讀冊寫字有影會-當改變面相——我捌照鏡看--過，嘛 捌提較早个相片，確實，hiàng時彼个青面giàng牙、歹看面个我，這-媽看--起-來袂輸讀冊人，心性嘛改甲 成溫和、正面；而且對人生有新个願景，覺悟歹代毋-通做，萬事萬項著照起工，一枝草一點露，一步一跤印，遮是正港个人生。總講--一-句，熟sāi台文干-焦有好無䆀，hām台文盤-撋是我个福氣，未來个每一工我攏 會繼續為台文拍拚，嘛 ǹg望家己个讀寫能力會-當 較進步，寫出感動合人心意个故事。

今仔日佇 遮，除了欲 共「台文通訊30週年」恭喜，呵咾拍pho̍k仔以外，嘛 欲 共 恁 sueh多謝，感謝恁為台文付出濟濟个血汗，惱-la̍t、辛苦--啊。30年是一个數字niâ，阮ǹg望嘛祝福向前行，傳承閣行100冬！閣再一擺共 恁比拳頭拇講讚！恁 攏是台灣人个驕傲。
台文通訊BONG報322期，2021年1月出刊。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

