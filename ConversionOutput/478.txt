台文通訊BONG報: 勇敢做你愛！
▍勇敢做你愛！

作者：陳俐雯

親愛--个：毋-通為著「愛」結婚，嘛 毋-通為著「情」改變，因為有一工你會發現，你熟sāi 个愛會 佇時間个車輪下恬恬仔走舂；你所ǹg望个愛會因為現實生活个透lām產生質變。看較開--leh，因為緣起緣滅；看較輕--leh，因為世事皆無常。這个世間上無情个考驗是時間，「愛」閣-較深嘛 會薄--去，「情」閣-較厚嘛 會斷sē，分秒攏是無常个翼股。 人生短短，愛家己需要智慧，時間無長，做真正个家己愛有膽量〜勇敢做你愛！
