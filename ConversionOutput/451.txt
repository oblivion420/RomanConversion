台文通訊BONG報: 台語歌仔冊敆囡仔歌講古个 暝角

#台語捎攏有講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報311期，2020年2月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：張翠硯








唸歌敆歌仔冊

1月份个 salon講座邀請靜宜大學敆台灣師範大學个助理教授石牧民來敆逐家討論台語歌仔冊敆囡仔歌。講座一開始，石教授就邀請逐家做伙來聽一首〈病囝歌〉，逐家發見「唸歌」實際上leh演唱个時，確實比原本个歌詞加 袂少音節敆音調个變化，一句七字仔會-當唱超過一分鐘！可見演唱敆歌仔冊記錄歌詞个書面資料是無仝款个代誌。聽過七字仔个演唱了後，講者閣以一个西洋歌星个演唱來舉例，欲 予聽眾理解講，就算是仝一條歌，無仝个場合、無仝个聽眾，歌星个唱法嘛 會無仝，欲證明「表演」敆「歌詞」tiānn-tiānn 攏是兩个會-當拆分開來看待个 物件。歌仔冊个出版遮 予唸歌个內容漸漸「標準化」，早前个唸歌是一款逐擺攏無相仝个表演。


價值觀藏佇歌仔冊

紲--落-來，石教授講佇研究歌仔冊過程發現，歌仔冊是彼時陣社會非常重要个娛樂，因為讀个人真濟，致使予政府當做是提倡某一寡價值觀个傳播媒體來使用。比如講，《運河奇案》這个故事，1935年敆 1957年个版本，男主角个身份就無仝，對一个社會運動者變做走水--个，而且故事內底个歌詞閣講愛「顧家內」。這真有可能就是政府為著無愛予人民插「社會代」所做个改編。


唸歌个故事呈現方式

唸歌表演个一開始，通常演唱者會先介紹家己是啥人，嘛 會 共聽眾請安，甚至順紲賣膏藥嘛有可能。演唱者leh表演个過程，伊是講古个人，毋-閣，伊家己本身就是這个故事內底个角色，扮演啥mih角色，就用啥mih聲調，「講古个人」敆「故事角色」兩種身份是結合做伙--个。


囡仔歌个功用是啥？

囡仔歌會-sái是永遠袂收煞个歌，所有會出現佇囡仔生活內底个 mih仔攏 會-sái囥--入-去。囡仔歌其實就是一个leh 予囡仔認捌 物件个過程敆工具。舉《春天佇佗位》這條歌做例，「春天佇佗位，我去問花蕊，花蕊講伊遮睏醒，叫我去問露水。春天佇佗位，我去問露水，露水講伊leh曝日，叫我去問白翎鷥……」，這段歌詞就親像大人用手leh kí 物件予囡仔捌，透過歌曲，予囡仔學會-hiáu花蕊、露水敆白翎鷥遮-个字詞。

無論是唸歌抑是囡仔歌，攏是對生活經驗起頭个作品，會-當一直編--落-去唱袂煞。  


（本文是2020年1月初8 个講座摘要記錄，主講者石牧民 是靜宜大學台灣文學系、國立臺灣師範大學臺灣語文學系兼任助理教授、國立臺灣文學館外譯計畫專員）







#台語捎攏有講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報311期，2020年2月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
