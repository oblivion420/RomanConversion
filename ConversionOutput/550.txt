台文通訊BONG報: 台灣原住民教育个新發展
#台語捎攏有講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報308期，2019年11月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：張翠硯





改變對教育做起

10月份个 salon講座邀請著政大民族學系主任王雅萍副教授敆 咱分享台灣原住民教育个新發展。王副教授佇演講一開始就用原住民語共逐家問好，共現場聽眾教「逐家平安、逐家好」个阿美族語。歷史系出身个王副教授，講伊佇大學个時就有做原住民議題个研究。研究个主題是原住民教育。因為在伊來看，街頭運動是一時--个，對教育做起，遮有才調真正幫贊原住民族群个發展。佇過程中參與真濟服務性質社團个基層空-khuè，想盡辦法欲來改善體制內底个各種問題。透過田野調查、社區營造等等个方式來做研究，嘛因為án-ne，熟sāi真濟參與街頭運動个人。


10年來个改變

王教授講，以早看探討原住民教育个論文，內容攏真相仝，主要講『隔代教養』敆『中輟率』。這幾冬，因為相關法律通過，開始有寡無仝个發展。原住民个教育相關法律比《原住民族基本法》閣-較代先通過。有法律个根據了後，一陣有心个教育者，佇苗栗卓蘭揣所在辦學校，ǹg望進一步推捒原住民教育。

原住民个教育相關法律齊全了後，開始實行原住民个實驗教育，台灣各地攏有依照家己族群語言號名个學校，目前已經leh運作--个有15間，未來總數按算有30間。內底有原住民老師、有看重文化特色个課程。大學嘛有原住民學生資源中心，希望透過設立專業單位，來解決學生『中輟』个問題。

欲 愛有完整个教育資源，需要政府个支持，台中市佇市長林佳龍个支持之下，國校仔个原住民實驗教育辦了真好。課程个設計敆日常文化結合，期待學生對家己个族群身份有深入个認捌。族群身份認捌 个關鍵是語言，所以學校老師開始用母語上課，嘛因為課程內容敆 𪜶 个生活經驗有通對應，予學生个成績進步真濟，家長嘛 遮 會-當認同文化特色實驗學校个理念，甚至專工共囡仔送去讀。因為「刣豬」是原住民生活中真重要个能力，有學校佇學生欲畢業進前替𪜶辦「轉大人」个儀式，查埔囡仔負責刣豬、查某囡仔負責煮食。

原住民个實驗教育，頭起先真濟原住民並無認同。𪜶感覺政府个濟濟政策tiānn-tiānn是共原住民當做實驗對象，無保障𪜶發展个權益。後--來因為學校會-當家己揀教材，嘛 會-當規畫特色課程，有相當程度个自主權，遮漸漸受著支持。

2017年，《原住民族語言發展法》通過，予原住民族語言、文化个保留敆推捒 閣-較有行氣。2016年，政府頭一擺正式共原住民會失禮，而且表示講，關係原住民權益，有幾个愛爭取个重點：正名運動、母語權、土地正義。相關政策个改革，嘛 予原住民權益个進展向前hānn一大步。


2010年个紐西蘭經驗

2010年，王教授敆一陣原住民老師去紐西蘭看Māori（『毛利』）人个學校。校長專工安排𪜶蹛佇原住民傳統个草厝仔，閣逐暗來敆 𪜶介紹Māori人个教育議題。佇紐西蘭，𪜶實行「雙文化教育」，也就是講，無論你是毋是Māori人，你攏 愛認捌 Māori文化。學校个老師攏 愛學Māori語敆 Māori文化。


問答交流時間

有聽眾問王教授講，「這-媽真濟原住民老師，嘛 攏 袂-hiáu家己个母語--啊，án-ne 欲按怎？」王教授講，上重要--个，猶是家己愛有身份認同个自覺，án-ne伊遮有可能重視母語。

閣有聽眾問王教授，「若反倒轉來看台語个發展，有啥mih想法？」王教授講，以早拄開始連欲推捒成立「台語系」就真食力，這-陣有法律支持閣有台語電視台，應該對發展真有幫贊。聽眾紲--落-來講--著，佇學校教育內底，傳統文化愈來愈失--去，王教授敆逐家分享『華德福（Waldorf）』教育理念，共生活、文化个內容澈底用教學行動來實踐。

講座上尾，一位tng-leh實踐「全台語家庭」个媽媽，分享伊想欲「辦全台語學校」个困境。王教授講，紐西蘭拄開始欲辦Māori人學校个時，嘛無人敢去讀，校長代先共家己个兩个囝攏 娶入去讀，遮有通成立學校。王教授認為，自覺敆意志，是逐个族群發展个關鍵。


（本文是2019年10月初2 个講座摘要記錄，主講者王雅萍是政大民族學系副教授兼系主任。）






#台語捎攏有講座專欄，本文使用教育部推薦漢字敆臺灣閩南語羅馬字拼音方案。

台文通訊BONG報308期，2019年11月出刊。



--------------------------------------------

歡迎捐款贊助　李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。



◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
