台文通訊BONG報: 寶石婚
陳雷



拄欲 眠--去，跤-遮後一个查某人个聲：「Angela，here！12 阿 and B。」眠眠中間，這聲thái 會 遮熟sāi？敢 會是我硩眠夢？驚一趒，愛睏神趕走，注意共聽。Angela問：「阿媽，where are we going？」「We are going 都台南。」「Why？」「都 vote。」「Why？. . .」到遮來，毋是硩眠夢，真正是伊！心肝那高鐵个火車輪 khīn-khōng  khīn-khōng直直走，直直tsông。

對椅仔位擘--起-來 ，ǹg車尾行，到車門越頭過來看。伊敆 Angela坐一逝，頭tshih-tshih，面帽仔遮--leh。彼肥潤个身影敆 nńg暖个聲，做一下對我深坑个記持hiau--出-來，仝款無變。
「Angela，look！」伊擔頭--起-來，雄雄喙hāⁿ-hāⁿ，聲無--去，這目呢，高鐵个火車著定身法，攏總停--去。足久......喝一聲：「阿...哲...你....」我行倚--去。Angela緊張giú伊个手䘼：「阿媽....」伊共安慰：「Angela，say hello 都 uncle 霆。」我佇  𪜶對面坐--落-來。「你也轉--來？」

伊蹛美國加州，我蹛佇加拿大Toronto，離開幾luā千里，四十外冬毋-捌見面。這-媽第一回佇台灣高鐵个火車頂懸相遇。親像兩尾細隻ia̍h仔佇烏暗个半天亂亂飛相碰， 遮-nī稀罕拄好，閣是刁工相約嘛無一定拄會著。敢是兩人同時接著仝一个心靈个密碼暗號，通知佇 這个所在，這个時間見面？





「偌久--啊？」「四十三冬。」「足緊ho͘hⁿ？」阮同齊抌頭。彼年佇松山機場，伊送我來加拿大，我共伊講：「你畢業了隨來。」伊抌頭，雙手燒hut-hut，我這-媽 猶感覺會出--來。彼時伊猶 佇護校讀冊，閣三個月遮畢業。伊已經硩申請Toronto 个病院，欲來加拿大。
三禮拜後車禍，騎跤踏車載𪜶老母hō͘ tho͘-lá-khuh 撞--著。𪜶老母入院毋知人。精神了，跤手袂 tín動。醫生講，頷頸斷--去，無法度恢復，一世人piàn-suī。

這个無緣無故个 意外替阮決定、改變一切。秀美決定欲留蹛老母个身邊照顧--伊。因為干-焦伊一个，老爸早就過身--啊。「天公早就共我安排--啊，叫我去讀護士，通照顧阮老母，.....這是我个專職。......」批--裡án-ne寫。上尾張最後一句：「你莫 閣等--啊。我無欲去加拿大。.....咱這條路是無尾巷。」我寫幾luā張批攏無回。彼-陣國際電話足歹 敲，接來接去，幾luā擺攏無人接。我知影，你已經決心--啊。

二十冬後第一回轉來台灣，探聽著秀美嫁去佇美國加州，𪜶老母車禍了第三冬過身。差不多一冬後遮嫁--人，移民去美國。「嫁了無好，家己一个tshìn-tshái嫁，也無斟酌探聽。」阮阿嬸共我講。秀美𪜶老母就是伊个小妹。「彼个阿明，生理人，搬去加州經營mo͘-thé-luh，不時會 共拍，.....有一站走去覕修女院。」

「這....... 這我佇加拿大攏 毋知。」出國以來个遺憾，變做袂-當安慰个自疚，翕 甲我袂喘氣，袂輸我硩替家己辯護，蹛較遠就會-sái tèⁿ 毋知，逐項推辭。「這个秀美實在感心--啦。犧牲家己，照顧𪜶老母足足三冬。」介成硩替伊不平，刁工講hō͘我反省。「Tiāⁿ-tiāⁿ 嘛 硩問，阿哲敢 猶 佇 Toronto？.....你結婚了嘛 猶 硩問。.....」「我.....我有寫批hō͘--伊，......」又閣 是無siáⁿ-世  个借口硩 罔花。「好人歹命，無代無誌tsông 彼 个車禍。 」

「阿媽，Look ！」Angela比車外一角一角、青青綠綠个水田，有个  趨-趨，有个直直，台灣南部个稻仔已經欲半尺懸。「How come they don’t cut the grass？」「窒’s not grass, 窒’s  rice。」「Why？」Angela  這个年歲敆 阮 Aidan仝款，逐項攏是「Why？」

「你敢是欲去做修女？」伊笑笑，是真生疏个苦笑，介成真久毋-捌笑--啊，笑袂好勢。「毋是做修女，去歇睏。」伊知影我硩問个意思，閣講：「阿明人毋是䆀，歹酒癖，改袂過。」我抌頭表示了解。「為著Angela，我遮離開修女院。Christine  𪜶翁仔某攏 硩食頭路。」

我勇敢直接共問：「我寫幾luā張批，你攏無回。」伊抌頭，目睭無呢看--我，應：「我欲 hō͘你確定知影，我个決定無變。」口氣敆四十冬前批內底--个仝款，無躊躇，無怨嘆，無後悔。「阮母--仔 共我會失禮，講伊耽誤--我，叫我共你回批。......這 攏 毋是啥人个錯，無人毋 -著。」啊，我知，攏是機會碰拄-tshiāng，這就是人生本tsiâⁿ  个道理。設使伊彼-陣有共我回批，設使𪜶老母早半冬過身，設使我慢半冬熟sāi月美.....設使彼點仔膠路無破一窟，.....設使.....設使......，遮-个無數限个設使，無張持遮  斡一斡，遐轉一角，鬥鬥--起-來，成做咱行--過个 這 逝彎彎曲-曲 个路。

火車慢--落-來，阮 佇歸仁落車，做伙坐tha-kuh-sih入市內。到民族路、公園路口，伊共 搵-tsiàng講：「佇 遮落車。」彼 个大溝頂个舊橋原在佇 遐，橋身有个所在khōng-跔-裡大角、細角已經破--去。彼 个熱--人，我逐日佇  遮等--伊。對面無偌遠，一大phiàn 懸低青綠个草埔，閣過--去就是護理學校敆伊實習个省立病院。已經起幾luā棟直直个大樓，無以前个 媠樣，嘛親像變較倚近--來。古早遮無啥過路人，阮 the蹛粗魯个橋頭，有時話講袂煞，有時無話。熱--人大溝个臭水味對橋跤那籠sn̂g 擤--起-來，攏 著等落大雨遮 欉 會清氣。毋-kú 這 攏無關係，無計較，因為歡喜个滿足那清水流，插雜个路口無輸清靜恬靜个公園......。這-媽大水溝已經崁--起-來，無鼻著臭水味，也無聽著水流聲。阮徛遐面對面，直直無偌遠个頭前，就是生份个護校敆病院。燒lō 个風nńg勢一陣一陣，liâu-liâu仔伊伸手共大頂帽仔褪（褪）--落-來，圓面个額仔頂一大逝 膨龜个 khî，車禍留--落-來个傷，那一尾肥肥烏倒͘紅个 就͘-kún。我神神伸手khuaⁿ-khuaⁿ 共伊âⁿ倚--來，mo͘h--leh，伊燒lō 个身軀輕輕仔tshueh-氣，然後出力無聲攬--leh，比四十冬活埋無法度放捨个感情閣-較 絚-tòng-tòng。我敢 攏無錯haⁿh？敢真正攏無人毋-著？......據在目屎滴，津（tin）蹛伊个頭毛。




「Angela，say good-bye 都 uncle 霆。」

「Bye，uncle 霆。」

伊牽Angela行，彼褪色个身影一hua̍h一hua̍h行離開我个視界、心界。「Good-bye…..」我喙內唸。無張持，袂輸有聽著我叫，越頭過來ia̍t手。Angela學伊个阿媽ia̍t。順風吹--來古錐个囡仔聲硩問：「Why are you crying again？......」。
陳雷 



現代人時間寶貴，逐項趕緊。結婚緊，離婚也緊。美國電影明星、歌星，聽講有較緊--个 四個月就解決。這年我敆 阮月美牽手四十冬，比較--起-來，會-sái講是一種不止仔無簡單个成就。咱社會鼓勵，號一个好名，叫做「寶石婚」，大概是加減愛送lú-覕寶石个意思。拄好3--月台灣選總統，兩个老--个手牽--leh轉--來-去，台灣選總統順紲慶祝牽手成功四十年。總--是在我看，咱人生規个複雜个 媠網，其實是千千萬萬khōng-拄-tshiāng 个大細事，機會相碰，拍結相接，毋是一結一結頭到尾照咱个按算pīⁿ--起-來-个。那人硩講--个，人硩做，天硩 撨。這 遮是人生實在个哲學道理。凡若成功、失敗个大細事，攏 毋-通 siuⁿ過tshiàm功勞。



投票前兩工，對台北坐高鐵落南。阮牽--个 佇台中先落車，伊戶籍設佇台中，佇 遐投票。我愛轉去原籍台南。台中無落車，ia̍t手bye-bye，祝你選舉成功。家己一个車頂無gī-niū，歇睏罔  tuh-跔。





拄欲 眠--去，跤-遮後一个查某人个聲：「Angela，here！12 阿 and B。」眠眠中間，這聲thái 會 遮熟sāi？敢 會是我硩眠夢？驚一趒，愛睏神趕走，注意共聽。Angela問：「阿媽，where are we going？」「We are going 都台南。」「Why？」「都 vote。」「Why？. . .」到遮來，毋是硩眠夢，真正是伊！心肝那高鐵个火車輪 khīn-khōng  khīn-khōng直直走，直直tsông。



對椅仔位擘--起-來 ，ǹg車尾行，到車門越頭過來看。伊敆 Angela坐一逝，頭tshih-tshih，面帽仔遮--leh。彼肥潤个身影敆 nńg暖个聲，做一下對我深坑个記持hiau--出-來，仝款無變。


「Angela，look！」伊擔頭--起-來，雄雄喙hāⁿ-hāⁿ，聲無--去，這目呢，高鐵个火車著定身法，攏總停--去。足久......喝一聲：「阿...哲...你....」我行倚--去。Angela緊張giú伊个手䘼：「阿媽....」伊共安慰：「Angela，say hello 都 uncle 霆。」我佇  𪜶對面坐--落-來。「你也轉--來？」




伊蹛美國加州，我蹛佇加拿大Toronto，離開幾luā千里，四十外冬毋-捌見面。這-媽第一回佇台灣高鐵个火車頂懸相遇。親像兩尾細隻ia̍h仔佇烏暗个半天亂亂飛相碰， 遮-nī稀罕拄好，閣是刁工相約嘛無一定拄會著。敢是兩人同時接著仝一个心靈个密碼暗號，通知佇 這个所在，這个時間見面？



「轉來選舉？」伊抌頭，「你嘛是？」我抌頭。「家己一个？」「阮牽--个 佇台中落車，伊佇台中投票。」Angela對我無啥信心，âⁿ 佇阿媽身邊，共我lio̍h--一-下。看--起-來四、五歲，長頭毛縛一條紅li-罔，目睭、面型足成𪜶阿媽。「你个孫？」「頭一擺娶轉來台灣，猶生份。」



「你攏無變。」我心內án-ne講，彼 iû-ia̍h活跳个目神，對伊做人阿媽个 尪仔頭反射來我做人阿公个目睭內，原在認會出--來。我神神想欲 伸手共伊挲，變魔術hō͘伊花花个頭毛做一下烏sìm-sìm，皺--去个面皮金潤潤，敆心內底个舊相仝款。



「你猶 佇 Orange county？ 」「佇 阮 Christine 遐。」「加州好蹛ho͘hⁿ？」伊抌頭。「有tiāⁿ-tiāⁿ轉來台灣--無？」伊hàiⁿ頭：「選總統遮有轉--來。......你攏蹛佇 Toronto？」「敢  猶有硩看病人？......」我連紲 抌幾luā个頭。啊，這 攏 毋是我欲問--个，也毋是我想欲聽个話。我想欲問--伊，你敢有歡喜？這四十幾冬你敢有揣著平安幸福？總--是我躊躇無自信。已經遮久--啊，遮濟人情事故个變化，我敢 猶有權利問你這个問題？敢有權利共你說明我心內放捨袂去个遺憾、思念、自疚（糾）？我閣再看你个尪仔頭，遠遠那天頂尾个星，有一iân時間个厚霧遮--leh，暗sàm揣無答案。





「偌久--啊？」「四十三冬。」「足緊ho͘hⁿ？」阮同齊抌頭。彼年佇松山機場，伊送我來加拿大，我共伊講：「你畢業了隨來。」伊抌頭，雙手燒hut-hut，我這-媽 猶感覺會出--來。彼時伊猶 佇護校讀冊，閣三個月遮畢業。伊已經硩申請Toronto 个病院，欲來加拿大。

三禮拜後車禍，騎跤踏車載𪜶老母hō͘ tho͘-lá-khuh 撞--著。𪜶老母入院毋知人。精神了，跤手袂 tín動。醫生講，頷頸斷--去，無法度恢復，一世人piàn-suī。



這个無緣無故个 意外替阮決定、改變一切。秀美決定欲留蹛老母个身邊照顧--伊。因為干-焦伊一个，老爸早就過身--啊。「天公早就共我安排--啊，叫我去讀護士，通照顧阮老母，.....這是我个專職。......」批--裡án-ne寫。上尾張最後一句：「你莫 閣等--啊。我無欲去加拿大。.....咱這條路是無尾巷。」我寫幾luā張批攏無回。彼-陣國際電話足歹 敲，接來接去，幾luā擺攏無人接。我知影，你已經決心--啊。



二十冬後第一回轉來台灣，探聽著秀美嫁去佇美國加州，𪜶老母車禍了第三冬過身。差不多一冬後遮嫁--人，移民去美國。「嫁了無好，家己一个tshìn-tshái嫁，也無斟酌探聽。」阮阿嬸共我講。秀美𪜶老母就是伊个小妹。「彼个阿明，生理人，搬去加州經營mo͘-thé-luh，不時會 共拍，.....有一站走去覕修女院。」



「這....... 這我佇加拿大攏 毋知。」出國以來个遺憾，變做袂-當安慰个自疚，翕 甲我袂喘氣，袂輸我硩替家己辯護，蹛較遠就會-sái tèⁿ 毋知，逐項推辭。「這个秀美實在感心--啦。犧牲家己，照顧𪜶老母足足三冬。」介成硩替伊不平，刁工講hō͘我反省。「Tiāⁿ-tiāⁿ 嘛 硩問，阿哲敢 猶 佇 Toronto？.....你結婚了嘛 猶 硩問。.....」「我.....我有寫批hō͘--伊，......」又閣 是無siáⁿ-世  个借口硩 罔花。「好人歹命，無代無誌tsông 彼 个車禍。 」



「阿媽，Look ！」Angela比車外一角一角、青青綠綠个水田，有个  趨-趨，有个直直，台灣南部个稻仔已經欲半尺懸。「How come they don’t cut the grass？」「窒’s not grass, 窒’s  rice。」「Why？」Angela  這个年歲敆 阮 Aidan仝款，逐項攏是「Why？」



「你敢是欲去做修女？」伊笑笑，是真生疏个苦笑，介成真久毋-捌笑--啊，笑袂好勢。「毋是做修女，去歇睏。」伊知影我硩問个意思，閣講：「阿明人毋是䆀，歹酒癖，改袂過。」我抌頭表示了解。「為著Angela，我遮離開修女院。Christine  𪜶翁仔某攏 硩食頭路。」



我勇敢直接共問：「我寫幾luā張批，你攏無回。」伊抌頭，目睭無呢看--我，應：「我欲 hō͘你確定知影，我个決定無變。」口氣敆四十冬前批內底--个仝款，無躊躇，無怨嘆，無後悔。「阮母--仔 共我會失禮，講伊耽誤--我，叫我共你回批。......這 攏 毋是啥人个錯，無人毋 -著。」啊，我知，攏是機會碰拄-tshiāng，這就是人生本tsiâⁿ  个道理。設使伊彼-陣有共我回批，設使𪜶老母早半冬過身，設使我慢半冬熟sāi月美.....設使彼點仔膠路無破一窟，.....設使.....設使......，遮-个無數限个設使，無張持遮  斡一斡，遐轉一角，鬥鬥--起-來，成做咱行--過个 這 逝彎彎曲-曲 个路。



火車慢--落-來，阮 佇歸仁落車，做伙坐tha-kuh-sih入市內。到民族路、公園路口，伊共 搵-tsiàng講：「佇 遮落車。」彼 个大溝頂个舊橋原在佇 遐，橋身有个所在khōng-跔-裡大角、細角已經破--去。彼 个熱--人，我逐日佇  遮等--伊。對面無偌遠，一大phiàn 懸低青綠个草埔，閣過--去就是護理學校敆伊實習个省立病院。已經起幾luā棟直直个大樓，無以前个 媠樣，嘛親像變較倚近--來。古早遮無啥過路人，阮 the蹛粗魯个橋頭，有時話講袂煞，有時無話。熱--人大溝个臭水味對橋跤那籠sn̂g 擤--起-來，攏 著等落大雨遮 欉 會清氣。毋-kú 這 攏無關係，無計較，因為歡喜个滿足那清水流，插雜个路口無輸清靜恬靜个公園......。這-媽大水溝已經崁--起-來，無鼻著臭水味，也無聽著水流聲。阮徛遐面對面，直直無偌遠个頭前，就是生份个護校敆病院。燒lō 个風nńg勢一陣一陣，liâu-liâu仔伊伸手共大頂帽仔褪（褪）--落-來，圓面个額仔頂一大逝 膨龜个 khî，車禍留--落-來个傷，那一尾肥肥烏倒͘紅个 就͘-kún。我神神伸手khuaⁿ-khuaⁿ 共伊âⁿ倚--來，mo͘h--leh，伊燒lō 个身軀輕輕仔tshueh-氣，然後出力無聲攬--leh，比四十冬活埋無法度放捨个感情閣-較 絚-tòng-tòng。我敢 攏無錯haⁿh？敢真正攏無人毋-著？......據在目屎滴，津（tin）蹛伊个頭毛。



「阿媽，is uncle 霆 the bad guy？」



「No…Angela, uncle 霆 is 阿 very good person。」



伊依原頭到尾原諒--我。我共伊个帽仔戴--起-lih。「恭喜恁結婚四十年。」伊講。我一時想無話，tshìn-tshái應：「阮牽--个 嘛是護士。」比兩節指頭仔hō͘伊看，毋是自信後--日選舉成功，是共伊表示我有兩个「寶石婚」。一个社會認定「成功--个」，一个我家己少年tshóng-磅創pháng--見-个。今仔日碰拄-tshiāng 閣揣--著。這塊ing-ia 磕破khî  个 lú-覕，我抾--起-來收hō͘好勢。寫電話番hō͘--伊，伊毋收：「我信在機會。」有影，少缺親像今仔日，有緣萬里來相會。



「Angela，say good-bye 都 uncle 霆。」



「Bye，uncle 霆。」



伊牽Angela行，彼褪色个身影一hua̍h一hua̍h行離開我个視界、心界。「Good-bye…..」我喙內唸。無張持，袂輸有聽著我叫，越頭過來ia̍t手。Angela學伊个阿媽ia̍t。順風吹--來古錐个囡仔聲硩問：「Why are you crying again？......」。
