台文通訊BONG報: 番薯仔鳥（『藪鳥』）
作者：易俊宏（作者是台灣綠黨中央執行委員）

接紲兩個月，攏是硩紹介黃毛个獸類，就是頂個月个羌仔虎敆 8--月个黃葉猫。這個月，欲來紹介黃羽毛个鳥類，嘛是台灣个特有動物。這款鳥仔，規身軀大部份是黃色--个，但是頭頂是烏色--个，目睭下跤有一塊特別光个黃斑，ká-那是硃砂痣仝款；這鳥仔華語是號做『黃痣藪眉』，簡稱是『藪鳥』。𪜶 个外形，因為敆番薯相-siâng，所以咱台灣个先輩，就叫𪜶「番薯仔鳥」、「番薯鳥仔」。𪜶 个特徵是目睭下跤彼塊黃斑，所以嘛有人叫𪜶「美人痣」。

講--轉-來，啥物是『藪』--leh？就是草仔生成濟个湳仔地。這 嘛是𪜶生活个所在；番薯仔鳥特別甲意佇-硩矮樹林敆草仔埔內底生活，以前台灣个先輩，上捷看𪜶 佇-硩南投溪頭，加上𪜶細隻ká-那 niáu鼠，所以嘛有人叫𪜶「溪頭niáu鼠」。𪜶 閣有一个趣味个行為，就是較無愛飛，時常是佇-硩草仔埔內底行，而且是做伙行--个：一个做頭，其他--个 會 綴 leh行。咱台灣个先輩，不只是漢人，閣有原住民；Tso族个獵人叫𪜶 『葉耳斯』，意思就是𪜶是成 戇 个鳥仔，若是做頭个鳥仔行入陷坑，後面--个 嘛 綴 leh 予人掠--去。

對 這行為會-當看出番薯仔鳥个社會化行為：做伙生活中，就是有鳥仔做頭，不只是娶路，食物件嘛是頭一个先食。𪜶  个食物主要是杜蚓仔、蟲thuā、種子、果子、樹芽新ínn，閣有咱食賰个 物件；這可能是𪜶 猶未予人寫入保育名單內底个原因。

番薯仔鳥成大个特色，其實是𪜶 个歌聲。鳥公敆鳥母个互相唱和，無仝所在个番薯仔鳥叫聲閣有淡薄仔無仝，類似咱台語嘛有地方腔。𪜶唱歌，主要嘛是揣對象，但是宣告地盤、冤家量債、受氣起歹面、喝救人... 成濟情形攏有無仝个叫聲，是非常豐富。


番薯仔鳥是台灣遮有个特殊鳥仔，除了𪜶 个食物來源並無因為咱人類个活動受著威脅，另外一个原因是𪜶 會-當生活个範圍成闊：3,000公尺以下个山林攏 會-當 予 𪜶生活，𪜶 毋是渡鳥，「規世鳥」攏 佇台灣過。若是咱時常硩討論siáng 較愛台灣，這鳥仔就是台灣个一部份，咱就愛好好仔共伊愛護；「台灣」毋-若是一个名詞，閣是一个活跳跳个生態體系，包括遮-个環境敆生物。


#台灣動物記事 專欄，本文使用教育部推薦漢字敆臺灣閩南語羅馬字拼音方案。
台文通訊BONG報307期，2019年10月出刊。



李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
圖片來源:Francesco Veronesi from Italy .   https://www.flickr.com/photos/francesco_veronesi/19301823680/ ）




作者：易俊宏（作者是台灣綠黨中央執行委員）



接紲兩個月，攏是硩紹介黃毛个獸類，就是頂個月个羌仔虎敆 8--月个黃葉猫。這個月，欲來紹介黃羽毛个鳥類，嘛是台灣个特有動物。這款鳥仔，規身軀大部份是黃色--个，但是頭頂是烏色--个，目睭下跤有一塊特別光个黃斑，ká-那是硃砂痣仝款；這鳥仔華語是號做『黃痣藪眉』，簡稱是『藪鳥』。𪜶 个外形，因為敆番薯相-siâng，所以咱台灣个先輩，就叫𪜶「番薯仔鳥」、「番薯鳥仔」。𪜶 个特徵是目睭下跤彼塊黃斑，所以嘛有人叫𪜶「美人痣」。



講--轉-來，啥物是『藪』--leh？就是草仔生成濟个湳仔地。這 嘛是𪜶生活个所在；番薯仔鳥特別甲意佇-硩矮樹林敆草仔埔內底生活，以前台灣个先輩，上捷看𪜶 佇-硩南投溪頭，加上𪜶細隻ká-那 niáu鼠，所以嘛有人叫𪜶「溪頭niáu鼠」。𪜶 閣有一个趣味个行為，就是較無愛飛，時常是佇-硩草仔埔內底行，而且是做伙行--个：一个做頭，其他--个 會 綴 leh行。咱台灣个先輩，不只是漢人，閣有原住民；Tso族个獵人叫𪜶 『葉耳斯』，意思就是𪜶是成 戇 个鳥仔，若是做頭个鳥仔行入陷坑，後面--个 嘛 綴 leh 予人掠--去。



對 這行為會-當看出番薯仔鳥个社會化行為：做伙生活中，就是有鳥仔做頭，不只是娶路，食物件嘛是頭一个先食。𪜶  个食物主要是杜蚓仔、蟲thuā、種子、果子、樹芽新ínn，閣有咱食賰个 物件；這可能是𪜶 猶未予人寫入保育名單內底个原因。



番薯仔鳥成大个特色，其實是𪜶 个歌聲。鳥公敆鳥母个互相唱和，無仝所在个番薯仔鳥叫聲閣有淡薄仔無仝，類似咱台語嘛有地方腔。𪜶唱歌，主要嘛是揣對象，但是宣告地盤、冤家量債、受氣起歹面、喝救人... 成濟情形攏有無仝个叫聲，是非常豐富。





番薯仔鳥是台灣遮有个特殊鳥仔，除了𪜶 个食物來源並無因為咱人類个活動受著威脅，另外一个原因是𪜶 會-當生活个範圍成闊：3,000公尺以下个山林攏 會-當 予 𪜶生活，𪜶 毋是渡鳥，「規世鳥」攏 佇台灣過。若是咱時常硩討論siáng 較愛台灣，這鳥仔就是台灣个一部份，咱就愛好好仔共伊愛護；「台灣」毋-若是一个名詞，閣是一个活跳跳个生態體系，包括遮-个環境敆生物。





#台灣動物記事 專欄，本文使用教育部推薦漢字敆臺灣閩南語羅馬字拼音方案。

台文通訊BONG報307期，2019年10月出刊。





歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
