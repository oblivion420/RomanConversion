台文通訊BONG報: 鬼蝶仔（一）
（一）


松--ā有歲--啊，人不時án-ne tiāⁿ-tiāⁿ 戇神戇神，袂記得東，袂記得西。伊佇客廳一下坐--leh，電視機就拍開，看無偌久，人soah開始tuh-跔。毋知是伊硩看電視，抑是電視佇-leh看--伊？伊人有夠無頭神--个，tiāⁿ-tiāⁿ 袂記得講家己拄-chiah有食飯--無？Soah有冬時仔食飽--啊 閣再食，冬時仔袂記得食飯嘛 毋知枵。

𪜶牽手--个，Yuki陪伊去看醫生，講是腦神經退化。

「Sia̋n-仙，che 敢有藥仔通食？」

「Hmh……，藥是有--啦！毋-閣我若開hō͘--伊，伊敢 會-hiáu按時食？」

「Hio͘h！啊若無，欲按怎？」

「上好是鼓勵伊去做家己有興趣个活動，hō͘伊一寡刺激。拍麻雀，抑 奕牌仔攏總好--啦，án-ne頭殼較 袂一直退化！」

「Hmh……，毋-閣 彼款poa̍h-筊--个 ho͘hⁿ，伊攏 袂-hiáu 呢！」

「上無，加減敆人講話嘛好！」

彼日伊个好朋友，阿木--仔 án-ne神秘神秘：「Ho͘h……，松--ā，我提一項物件來送你ko̍h！」

阿木--仔 毋知自冬時開始興飼尾蝶仔（尾-ia̍h-仔），便若有啥mih新--个、較稀罕个形體，就提來展寶。

「你chhím頭仔硩看，可能無啥甲意，甚至有淡薄仔恐怖，毋-閣到路尾你可能會入hō͘迷--去，像我án-ne--啦！」

阿木--仔自án-ne mo͘h一跤箱仔，好禮仔、輕輕仔共拍開。

「Ai-io？驚死人！有蟲--啦？」Yuki去hō͘驚--著，chőaⁿ大哀一聲，規身軀个雞母皮做一下攏 chhàng--起-來。伊自來佇市街蹛慣勢，對遐-个杜定--啦，蜈蜞--啦，蛇--啦，螿蜍--啦，攏 án-ne活欲驚--死。

松--ā是庄跤大漢--个，對田--裡永有个萬物攏真熟sāi ko̍h，甚至像牛屎，彼款囡仔時代故鄉个氣味hō͘伊上數念。

「哈ⁿ？刺毛蟲？」伊真平靜掠阿木--仔看--一-下。

「Ho͘h……，我共你講，che是我最近揣--著--个，sù常真罕得看--見！在地个人講che號做鬼蝶仔--啦！」

「鬼仔？烏肉雞か？」

「Hmh……，甲烏骨雞--leh，烏肉雞？」

「我是講おばけ --啦！」

「啊……，我遐-个芋仔葉，早攏 嘛還hō͘老師--啊！」

「哈ⁿ？啥mih芋仔葉？」

「啊都透早起來敆人見面彼啊，おはよう --啦！」

「鬼蝶仔？Thài有che名遐奇怪--个？」

「Hmh……，毋知--leh！」

「Che有啥特別？」

「我嘛 袂-hiáu講。橫直你飼看māi--leh，就會知--啦！」

自án-ne交代松--ā講愛飼伊食啥mih樹葉仔，物件囥--leh，人就離開--啊。

「Ho͘h……，欲走也袂-hiáu sòa提提--走，害我就愛 chiok忍耐共 pìaⁿ-擲-捒！」Yuki 佇 跤-chhng後就kāu-kāu唸。

松--ā對che天頂落--落-來个禮物，並無排斥。

彼尾蟲看--起-來䆀了有夠cha̍p-chn̂g，毋-若身軀生毛tài角，袂輸是啥mih鱸鰻鱸chhòaⁿ 个大kioh-數--leh，而且規隻烏趖-趖，較無膽个人看--著拍算會吐。

松--ā橫直閒閒，透早食飽就敆 彼尾蟲相對看，飼伊食葉仔，準做是一款做議量。

Yuki想著醫生講，若hō͘伊一寡刺激，對腦神經較好。就算講心肝內頭攏總是皺痕，毋-閣 嘛是出在伊去pìⁿ。

「共當做是硩飼蠶仔（thâm-仔）--啦！」

松仔飼蟲chhit-thô，嘛飼出趣味。頭起先个 䆀 閣怪，看一下久嘛慣勢--啊。逐日共看，kánn-那 攏有較大--一-sut-仔。親像硩 io囡仔仝款，ǹg望伊一暝大一寸，伊tiāⁿ-tiāⁿ用尺共量，較量嘛是一兩公分爾-爾。

過chiâⁿ禮拜了後，kánn-那 會褪殼，原早个 la-霎烏攏總褪擲-捒，規尾做一下變青，覕 佇樹葉內面，根本hō͘人看袂出是一尾蟲佇 遐。毋-閣 較倚共看，伊胸前彼對假目睭án-ne惡kiak-kiak，袂輸便若khí-mo͘無啥爽，就共人gîn、共人chiáu án-ne！

閣過chiâⁿ禮拜，彼尾蟲吐絲編兩條索仔，共伊家己縛佇樹葉仔頂，連tín動都 毋 tín動，袂輸死--去仝款，自án-ne變做一个繭（kián）。松--ā逐日食飽就去看，袂輸作穡人硩巡田水，毋-閣 閣-較看，嘛是一sut仔chùn-būn 都無。

閣過chiâⁿ十工，有一擺雄雄聽著蔥脆个聲，細細聲仔niâ。彼个繭li̍h--開--啊，liam-mi就看著烏倒͘紅个頭殼，松--ā看甲目睭攏無呢，嘛 毋敢喘一下khùi。新性命欲出世是遐-nī拚勢，下性命做一下總拚--出-去，真短个時間就tùi繭內面鑽--出-來，佇葉仔下面倒吊，本來猶 皺-擘-擘 个翼股hō͘伊大力共展開。有時伊ûn-liâu仔tín動伊个翼仔，佇 遐恬恬仔thèng候辭水。

是一隻頭到尾紅透枝个尾蝶仔。

彼款个紅毋是一般喜事个紅，像火舌án-ne紅摃-摃，規phiàn紅phà-phà，紅甲 會出汁，紅甲 會驚--人。

松--ā看甲 攏 愣--去。想袂到一粒真chiâⁿ細粒个繭， 會-當變做chiah-nī大隻个蝶仔。

等chiok久chiok久，毋知閣過幾若點鐘，鬼蝶仔雄雄飛--起-來。Ò͘啊，有夠豔麗--个，袂輸是一葩火佇完全烏暗个天頂跳舞仝款。松--ā看甲入迷。較久仔蝶仔kánn-那飛了會忝，chőaⁿ歇佇松--ā 个 chéng頭仔。

松--ā想講應該hō͘伊去厝外自由飛，一下去到外口soah 著一驚。

街路上硩行个人早就行--過--啊，毋-閣 𪜶 个影跡竟然顛倒頭行。順遐-个影跡看倒--轉-來，連伊蹛个 chit間厝soah仝款一直行倒退，本來个四層樓仔soah變三層，變兩層，甚至猶未起厝，干-焦囤一墩沙仔个空地。愈看愈倒退，中央市場soah變做日本時代个屏東病院，猶未去hō͘人燒--去彼个模樣。

時鐘攏行倒péng，松--ā所看--著--个，毋是目睭前个形影爾-爾，仝一个時chūn伊soah看著過去个影像，親像電影顛倒頭放仝款。老歲仔佇伊个面頭前行--過，順伊个影跡看--去，soah看著伊囡仔時代个 súi-boah-boah、súi-冬-冬。人影soah行倒退，愈來愈青春，愈來愈少年。

毋-閣，鬼尾蝶仔雄雄飛--起-來，所有个幻影chőaⁿ 攏無--去。

一下看著幻影，hō͘松--ā非常个驚惶。毋-閣一下消失--去--啊，soah hō͘伊感覺真無彩、真拍損！

自án-ne松--ā飼出興趣，一睏頭飼chiok濟隻，嘛飼甲有夠認真。逐日攏是án-ne看了閣再看，欲等遐-个刺毛蟲支ⁿ繭。


衫-敆讀小說專欄，本文使用教育部推薦漢字敆白話字。
台文通訊BONG報306期，2019年9月出刊。
台文通訊BONG報306期，2019年9月出刊。
歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。


歡迎捐款贊助　李江却台語文教基金會　（捐款通抵稅，匯款了後請通知02-23112199）
線上捐款(定期定額) https://ppt.cc/fF5bhx
線上捐款(單筆) https://ppt.cc/fcycox

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：陳龍廷





（一）





松--ā有歲--啊，人不時án-ne tiāⁿ-tiāⁿ 戇神戇神，袂記得東，袂記得西。伊佇客廳一下坐--leh，電視機就拍開，看無偌久，人soah開始tuh-跔。毋知是伊硩看電視，抑是電視佇-leh看--伊？伊人有夠無頭神--个，tiāⁿ-tiāⁿ 袂記得講家己拄-chiah有食飯--無？Soah有冬時仔食飽--啊 閣再食，冬時仔袂記得食飯嘛 毋知枵。



𪜶牽手--个，Yuki陪伊去看醫生，講是腦神經退化。



「Sia̋n-仙，che 敢有藥仔通食？」



「Hmh……，藥是有--啦！毋-閣我若開hō͘--伊，伊敢 會-hiáu按時食？」



「Hio͘h！啊若無，欲按怎？」



「上好是鼓勵伊去做家己有興趣个活動，hō͘伊一寡刺激。拍麻雀，抑 奕牌仔攏總好--啦，án-ne頭殼較 袂一直退化！」



「Hmh……，毋-閣 彼款poa̍h-筊--个 ho͘hⁿ，伊攏 袂-hiáu 呢！」



「上無，加減敆人講話嘛好！」



彼日伊个好朋友，阿木--仔 án-ne神秘神秘：「Ho͘h……，松--ā，我提一項物件來送你ko̍h！」



阿木--仔 毋知自冬時開始興飼尾蝶仔（尾-ia̍h-仔），便若有啥mih新--个、較稀罕个形體，就提來展寶。



「你chhím頭仔硩看，可能無啥甲意，甚至有淡薄仔恐怖，毋-閣到路尾你可能會入hō͘迷--去，像我án-ne--啦！」



阿木--仔自án-ne mo͘h一跤箱仔，好禮仔、輕輕仔共拍開。



「Ai-io？驚死人！有蟲--啦？」Yuki去hō͘驚--著，chőaⁿ大哀一聲，規身軀个雞母皮做一下攏 chhàng--起-來。伊自來佇市街蹛慣勢，對遐-个杜定--啦，蜈蜞--啦，蛇--啦，螿蜍--啦，攏 án-ne活欲驚--死。



松--ā是庄跤大漢--个，對田--裡永有个萬物攏真熟sāi ko̍h，甚至像牛屎，彼款囡仔時代故鄉个氣味hō͘伊上數念。



「哈ⁿ？刺毛蟲？」伊真平靜掠阿木--仔看--一-下。



「Ho͘h……，我共你講，che是我最近揣--著--个，sù常真罕得看--見！在地个人講che號做鬼蝶仔--啦！」 



「鬼仔？烏肉雞か？」



「Hmh……，甲烏骨雞--leh，烏肉雞？」



「我是講おばけ --啦！」



「啊……，我遐-个芋仔葉，早攏 嘛還hō͘老師--啊！」



「哈ⁿ？啥mih芋仔葉？」





「啊都透早起來敆人見面彼啊，おはよう --啦！」



「鬼蝶仔？Thài有che名遐奇怪--个？」



「Hmh……，毋知--leh！」



「Che有啥特別？」



「我嘛 袂-hiáu講。橫直你飼看māi--leh，就會知--啦！」



自án-ne交代松--ā講愛飼伊食啥mih樹葉仔，物件囥--leh，人就離開--啊。



「Ho͘h……，欲走也袂-hiáu sòa提提--走，害我就愛 chiok忍耐共 pìaⁿ-擲-捒！」Yuki 佇 跤-chhng後就kāu-kāu唸。



松--ā對che天頂落--落-來个禮物，並無排斥。



彼尾蟲看--起-來䆀了有夠cha̍p-chn̂g，毋-若身軀生毛tài角，袂輸是啥mih鱸鰻鱸chhòaⁿ 个大kioh-數--leh，而且規隻烏趖-趖，較無膽个人看--著拍算會吐。



松--ā橫直閒閒，透早食飽就敆 彼尾蟲相對看，飼伊食葉仔，準做是一款做議量。



Yuki想著醫生講，若hō͘伊一寡刺激，對腦神經較好。就算講心肝內頭攏總是皺痕，毋-閣 嘛是出在伊去pìⁿ。



「共當做是硩飼蠶仔（thâm-仔）--啦！」



松仔飼蟲chhit-thô，嘛飼出趣味。頭起先个 䆀 閣怪，看一下久嘛慣勢--啊。逐日共看，kánn-那 攏有較大--一-sut-仔。親像硩 io囡仔仝款，ǹg望伊一暝大一寸，伊tiāⁿ-tiāⁿ用尺共量，較量嘛是一兩公分爾-爾。



過chiâⁿ禮拜了後，kánn-那 會褪殼，原早个 la-霎烏攏總褪擲-捒，規尾做一下變青，覕 佇樹葉內面，根本hō͘人看袂出是一尾蟲佇 遐。毋-閣 較倚共看，伊胸前彼對假目睭án-ne惡kiak-kiak，袂輸便若khí-mo͘無啥爽，就共人gîn、共人chiáu án-ne！



閣過chiâⁿ禮拜，彼尾蟲吐絲編兩條索仔，共伊家己縛佇樹葉仔頂，連tín動都 毋 tín動，袂輸死--去仝款，自án-ne變做一个繭（kián）。松--ā逐日食飽就去看，袂輸作穡人硩巡田水，毋-閣 閣-較看，嘛是一sut仔chùn-būn 都無。



閣過chiâⁿ十工，有一擺雄雄聽著蔥脆个聲，細細聲仔niâ。彼个繭li̍h--開--啊，liam-mi就看著烏倒͘紅个頭殼，松--ā看甲目睭攏無呢，嘛 毋敢喘一下khùi。新性命欲出世是遐-nī拚勢，下性命做一下總拚--出-去，真短个時間就tùi繭內面鑽--出-來，佇葉仔下面倒吊，本來猶 皺-擘-擘 个翼股hō͘伊大力共展開。有時伊ûn-liâu仔tín動伊个翼仔，佇 遐恬恬仔thèng候辭水。



是一隻頭到尾紅透枝个尾蝶仔。



彼款个紅毋是一般喜事个紅，像火舌án-ne紅摃-摃，規phiàn紅phà-phà，紅甲 會出汁，紅甲 會驚--人。



松--ā看甲 攏 愣--去。想袂到一粒真chiâⁿ細粒个繭， 會-當變做chiah-nī大隻个蝶仔。



等chiok久chiok久，毋知閣過幾若點鐘，鬼蝶仔雄雄飛--起-來。Ò͘啊，有夠豔麗--个，袂輸是一葩火佇完全烏暗个天頂跳舞仝款。松--ā看甲入迷。較久仔蝶仔kánn-那飛了會忝，chőaⁿ歇佇松--ā 个 chéng頭仔。



松--ā想講應該hō͘伊去厝外自由飛，一下去到外口soah 著一驚。



街路上硩行个人早就行--過--啊，毋-閣 𪜶 个影跡竟然顛倒頭行。順遐-个影跡看倒--轉-來，連伊蹛个 chit間厝soah仝款一直行倒退，本來个四層樓仔soah變三層，變兩層，甚至猶未起厝，干-焦囤一墩沙仔个空地。愈看愈倒退，中央市場soah變做日本時代个屏東病院，猶未去hō͘人燒--去彼个模樣。



時鐘攏行倒péng，松--ā所看--著--个，毋是目睭前个形影爾-爾，仝一个時chūn伊soah看著過去个影像，親像電影顛倒頭放仝款。老歲仔佇伊个面頭前行--過，順伊个影跡看--去，soah看著伊囡仔時代个 súi-boah-boah、súi-冬-冬。人影soah行倒退，愈來愈青春，愈來愈少年。



毋-閣，鬼尾蝶仔雄雄飛--起-來，所有个幻影chőaⁿ 攏無--去。



一下看著幻影，hō͘松--ā非常个驚惶。毋-閣一下消失--去--啊，soah hō͘伊感覺真無彩、真拍損！



自án-ne松--ā飼出興趣，一睏頭飼chiok濟隻，嘛飼甲有夠認真。逐日攏是án-ne看了閣再看，欲等遐-个刺毛蟲支ⁿ繭。





（後期繼續）








衫-敆讀小說專欄，本文使用教育部推薦漢字敆白話字。


台文通訊BONG報306期，2019年9月出刊。








歡迎捐款贊助　李江却台語文教基金會　（捐款通抵稅，匯款了後請通知02-23112199）



線上捐款(定期定額) https://ppt.cc/fF5bhx



線上捐款(單筆) https://ppt.cc/fcycox







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
