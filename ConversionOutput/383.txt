台文通訊BONG報: 林仔邊个二二八公園
林仔邊有二二八公園，公園內有紀念碑。

結婚了後，敆牽手轉去後頭厝，伊講：娶你去看紀念碑。原來佇林仔邊護岸公園尾溜，經過一節天橋，就是二二八公園，閣行--幾-分-鐘-仔，會看著涼亭仔附近一个親像英文「X」个碑。我遮知影——林仔邊有二二八事件个受害者。

詳細看，是兩支彎曲 个白鐵仔管，伊个意象是：欲收束个空喙，遠遠看遮親像「X」；碑文是大理石刻--个，寫阮朝日敆鄭清福先生等人佇 彼時陣受難，日頭下猶原金siak-siak。看--起-來，真少人來遮散步，毋-閣有人拚掃，環境真清幽。

牽手講：阮朝日先生有紀念館，咱來去參觀。

彼年，是陳水扁總統連任，選輸个人見笑轉受氣，大聲喝：「選舉無效！」猶有一个人，頭真光，講伊欲禁食，講話是真車-iānn。Gún來到阮朝日紀念館，無先注文，拄好有開，原來是阮美姝女士佇 遮看顧，解sueh阮朝日先生个事蹟。阮--先-生是大企業家，彼時是《台灣新生報》个總經理，毋-閣 3月初1因為重感冒請假佇厝，十外工攏無出門，完全無參與任何抗爭活動抑是會議，3月12 煞 予人掠--去，下落不明，無緣無故家破人亡。阮女士毋甘願這个事件就án-ne無聲無sueh，長年收集史料，堅持成立紀念館。

彼時電視tng-leh播送頭真光个人講：伊代表台灣人民，啉落這杯豆奶。

Gún三人隨接：「Siáng 欲 予你代表！」

對 彼工開始，gún 成無愛啉豆奶。

這是十外冬前个代誌，我一直記佇心內。如今，阮女士佇 2016年看著閣一擺政黨輪替，伊離開个時，是毋是面帶笑容，去陪伴阮朝日先生？這-媽雖然無法度閣去紀念館，猶有紀念碑通看。今年新正轉來林仔邊，牽手講：咱來去整理紀念碑。真久無來遮，碑座个石枋已經pit--去，一半以上消失；草仔佇「X」下跤鑽--出-來，性命力真giám-ngē；大理石面用桌布拭--過，照常金siak-siak。Gún挽草拭碑，結束了後，佇塗跤看著一粒石頭，模樣親像台灣，將伊囥佇碑前，挽一束刺查某花佇石頭頂，兩人雙手合十，祝願往生敆在生个人攏平安sūn-sī。

聽講以前喝『反攻大陸』个 彼陣人，這-媽想欲 敆中國簽和平協議。我干-焦希望：毋-通 閣有親像二二八事件這款个代誌發生。

離開个時，我又閣想起阮美姝女士，所以，寫這篇文章來紀念。

#光景罔 uē 專欄，本文使用教育部推薦漢字敆臺灣閩南語羅馬字拼音方案。
台文通訊BONG報305期，2019年8月出刊。



歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox


郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。

◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
作者：顧邦猷






林仔邊有二二八公園，公園內有紀念碑。



結婚了後，敆牽手轉去後頭厝，伊講：娶你去看紀念碑。原來佇林仔邊護岸公園尾溜，經過一節天橋，就是二二八公園，閣行--幾-分-鐘-仔，會看著涼亭仔附近一个親像英文「X」个碑。我遮知影——林仔邊有二二八事件个受害者。



詳細看，是兩支彎曲 个白鐵仔管，伊个意象是：欲收束个空喙，遠遠看遮親像「X」；碑文是大理石刻--个，寫阮朝日敆鄭清福先生等人佇 彼時陣受難，日頭下猶原金siak-siak。看--起-來，真少人來遮散步，毋-閣有人拚掃，環境真清幽。



牽手講：阮朝日先生有紀念館，咱來去參觀。



彼年，是陳水扁總統連任，選輸个人見笑轉受氣，大聲喝：「選舉無效！」猶有一个人，頭真光，講伊欲禁食，講話是真車-iānn。Gún來到阮朝日紀念館，無先注文，拄好有開，原來是阮美姝女士佇 遮看顧，解sueh阮朝日先生个事蹟。阮--先-生是大企業家，彼時是《台灣新生報》个總經理，毋-閣 3月初1因為重感冒請假佇厝，十外工攏無出門，完全無參與任何抗爭活動抑是會議，3月12 煞 予人掠--去，下落不明，無緣無故家破人亡。阮女士毋甘願這个事件就án-ne無聲無sueh，長年收集史料，堅持成立紀念館。



彼時電視tng-leh播送頭真光个人講：伊代表台灣人民，啉落這杯豆奶。



Gún三人隨接：「Siáng 欲 予你代表！」



對 彼工開始，gún 成無愛啉豆奶。



這是十外冬前个代誌，我一直記佇心內。如今，阮女士佇 2016年看著閣一擺政黨輪替，伊離開个時，是毋是面帶笑容，去陪伴阮朝日先生？這-媽雖然無法度閣去紀念館，猶有紀念碑通看。今年新正轉來林仔邊，牽手講：咱來去整理紀念碑。真久無來遮，碑座个石枋已經pit--去，一半以上消失；草仔佇「X」下跤鑽--出-來，性命力真giám-ngē；大理石面用桌布拭--過，照常金siak-siak。Gún挽草拭碑，結束了後，佇塗跤看著一粒石頭，模樣親像台灣，將伊囥佇碑前，挽一束刺查某花佇石頭頂，兩人雙手合十，祝願往生敆在生个人攏平安sūn-sī。



聽講以前喝『反攻大陸』个 彼陣人，這-媽想欲 敆中國簽和平協議。我干-焦希望：毋-通 閣有親像二二八事件這款个代誌發生。



離開个時，我又閣想起阮美姝女士，所以，寫這篇文章來紀念。









#光景罔 uē 專欄，本文使用教育部推薦漢字敆臺灣閩南語羅馬字拼音方案。
台文通訊BONG報305期，2019年8月出刊。



歡迎捐款贊助　#李江却台語文教基金會　（捐款通抵稅，匯款了後請通知02-23112199）

線上捐款(定期定額) https://ppt.cc/fF5bhx

線上捐款(單筆) https://ppt.cc/fcycox


郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。







◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
