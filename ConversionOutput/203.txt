台文通訊BONG報: 石虎情，人文心 ——招民眾鬥陣參與个石虎保育之路
蠻野講堂 https://reurl.cc/0oAEKo
#棲地復育台語講座專欄，本文使用教育部推薦漢字敆臺灣閩南語羅馬字拼音方案。台文通訊BONG報317期，2020年8月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
主講／陳美汀記錄／陳亮穎編按：本文是2020/6/18棲地復育台語講座「對小眾到大眾个石虎保育路」講座摘要記錄，講者陳美汀是台灣石虎保育協會个理事長。台灣蠻野心足生態協會舉辦个「蠻野講堂」對 2019年3月份起敆李江却台語文教基金會合辦規劃有關生態環境議題个台語講座，歡迎逐家佇逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己个台語棲地（tshe-tē）！詳細資料會-當看「台灣蠻野心足生態協會」FB專頁。「石虎就是因為伊敆人蹛傷近，遮 會遭遇危險」，座談拄仔起頭，台灣石虎保育協會个陳美汀理事長就表明，動物敆人个關係，是現此時石虎tih-欲絕種个主要因素。講著石虎个外形，伊个額頭頂面有兩巡斑紋，跤-遮-抨 个花斑那像豹仝款，一tah一tah，耳仔嘛比一般个土貓仔較圓--一-sut-仔，後壁閣有一塊白白--个，這是伊上介明顯个特徵。毋-閣若欲 對 遮-个外貌佇台灣走揣石虎个行蹤，毋是遐-nī簡單个代誌。過去台灣受清國敆日本統治，捌留下參石虎有牽連个記錄，不而過，到1980年代尾期、學者去訪問調查个時陣，台灣本島石虎个數量已經足少--啊。陳理事長本身是對 1998年開始欲研究石虎，到2004年這期間攏揣無，尾--仔因為機緣，發現苗栗敆南投有一寡石虎去予陷阱tng--著个記錄，遮知影台灣个石虎根本無佇深山林內，顛倒是佇-leh淺山个所在。其實石虎本底真韌命，佇亞洲其他區域个分佈嘛 介闊，若無人為个威脅，伊會-當適應各種環境，踮內底生活。陳理事長講，佇-leh做石虎保育个過程當中，𪜶 會去收容一寡石虎仔囝，等待𪜶 閣-較大漢--一-sut-仔，就放遮-个石虎囝轉去到野外；做保育个人一開始會陪伴佇石虎个身軀邊，親自訓練石虎佇野外走跳、揣食物 个能力，尾--仔 遮透過安佇石虎身軀頂个訊號器，來追蹤石虎个跤跡。因為石虎食成濟款動物，親像niáu鼠、蛇，抑是兔仔，所以關心石虎个數量，毋-若 通保護一个品種本身，嘛 通自然維持環境个平衡敆生物多樣性，án-ne就免開人力lueh捕掠，嘛免驚tsuānn藥仔對土地品質造成傷害。咱 tiānn-tiānn看新聞報講石虎予車挵--死，毋-閣石虎个數量減少不止因為án-ne，猶 閣有受陷阱挾 予重傷，或者hông thāu--死。尾--仔陳理事長𪜶就去探討愛按怎阻擋人類个開發敆侵害，嘛骨力參地方政府敆在地个鄉親交流。愛按怎提防石虎遭遇「路殺」个悲劇呢？陳理事長講，有一寡大路下跤攏有設置阻擋落雨淹水个通道敆鐵門，𪜶 會 共負責个政府機關爭取開放遮-个疏洪道，予石虎敆濟濟動物有安全个空間，閃開來來去去个車，行對大路个另外一爿。另外，理事長敆保育協會為著欲 予在地人對石虎有要緊，𪜶 會徛佇-leh鄉親个立場做一寡代誌；親像揣志工替飼雞仔个人共雞牢圍予好勢，保護雞仔莫 予石虎偷食--去，雞農嘛 buē因為驚損失煞來下藥仔thāu石虎；協會閣替種稻仔个農民創造一个叫做「石虎米」个品牌，共消費者宣傳講作穡人種稻仔个時陣，無用農藥、除草劑；án-ne 毋-若 會-當替石虎、其他个生物敆人起造一个較好个土地環境，嘛 共石虎相關產品个價值敆名聲giú 予 懸，予 閣-較濟人關心、體驗參石虎保育有牽連个事物敆活動。蠻野講堂 https://reurl.cc/0oAEKo#棲地復育台語講座專欄，本文使用教育部推薦漢字敆臺灣閩南語羅馬字拼音方案。台文通訊BONG報317期，2020年8月出刊。--------------------------------------------歡迎捐款贊助　李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
