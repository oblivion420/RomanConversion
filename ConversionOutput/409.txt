台文通訊BONG報: 心適往事灌杜猴

#逐家來phò-tāu 專欄，本文使用教育部推薦漢字敆臺灣閩南語羅馬字拼音方案。台文通訊BONG報323期，2021年2月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。

作者：林榮淑農業社會，物資欠缺，散赤爸母無錢買尪仔物 予囡仔耍。灌杜猴是放假日、放學以後，成受庄跤囡仔歡迎，嘛是彼个年代童年心適个記持。閒閒無代誌个囡仔，就地取材，世-kè揣物件耍、揣物件食。人人學會-hiáu前輩傳--落-來个寶貴經驗，把握「廢物利用」大原則，共家私先攢好勢。揣出厝內食完个牛奶膏空罐仔，佇罐仔口挖較大空--leh，邊--阿 釘密-密 个通風空，變成貯蟲thuā 个罐仔。上好愛囥一寡仔塗，予杜猴會-當挖空，檢采若貯超過兩隻，較 袂發生相拍个代誌。閣來，走揣杜猴上愛出現个所在。大欉鳳凰木个樹仔跤，成容易發現𪜶 个形影，看著phok--出-來、kánn-那手中心大、塗粒較大--个是杜蚓仔空；塗粒澹濕--个是狗蟻空；鬆鬆細粒塗粒仔堆，遮是正港个杜猴空。共塗粒仔掰走，看著nah一空，提細枝樹枝通通--leh，若是愈大空，杜猴可能愈大隻，毋拄好覕杜猴王。紲--落-去，提準備好勢个水桶、汽水罐仔貯水，對洞口共水灌--落-去，一直灌一直灌，灌个時陣千萬毋-通講話出聲，嘛 袂-sái 予杜猴看--著，預防𪜶勼leh內底毋出--來。那灌水个時陣 那觀察，水若倒流个時，會有一下仔tín動，杜猴對空仔底欲走--出-來，趕緊佇空仔口个後壁插一枝竹仔抑是樹枝，防止杜猴走--轉-去；若是走--轉-去，絕對袂 閣出--來。老經驗个人知影，冬天敆春天灌--出-來个杜猴是「若蟲」；熱--人、秋季遮是「成蟲」。𪜶通常有兩个以上个出入口，大隻聰明个杜猴會 對附近另外一空爬--出-來。灌杜猴个時，愛先踮附近檢查佗位閣 會洩水？洩水个所在是大隻杜猴挖--出-來、當做退路个出口，通常會用塗粒仔抑是雜草遮閘，這是𪜶 个「避敵術」，敆人類應用退路保護家己安全个做法仝款。共杜猴灌--出-來，足有成就感，夭壽歡喜。肥閣大隻个杜猴，烘來食，氣味袂-䆀，卵白質濟。其實，掠--著个杜猴，時常放生佇厝外个埕斗。暗時，聽𪜶唱歌，唱甲大細聲。隔轉工早起，埕斗加幾若个塗堆。杜猴已經為𪜶家己起好厝宅。#逐家來phò-tāu 專欄，本文使用教育部推薦漢字敆臺灣閩南語羅馬字拼音方案。台文通訊BONG報323期，2021年2月出刊。歡迎捐款贊助　#李江却台語文教基金會　（捐款通抵稅，匯款了後請通知02-23112199）線上捐款(定期定額) https://ppt.cc/fF5bhx線上捐款(單筆) https://ppt.cc/fcycox郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你个定期捐款，逐個月捐助NT$200以上，咱做伙來推動復振台灣語文个事工，歡迎利用劃撥、電匯、信用卡、郵局『存簿儲金自動轉帳』扣款抑是線頂捐款、現金贊助。◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
農業社會，物資欠缺，散赤爸母無錢買尪仔物 予囡仔耍。灌杜猴是放假日、放學以後，成受庄跤囡仔歡迎，嘛是彼个年代童年心適个記持。

閒閒無代誌个囡仔，就地取材，世-kè揣物件耍、揣物件食。人人學會-hiáu前輩傳--落-來个寶貴經驗，把握「廢物利用」大原則，共家私先攢好勢。揣出厝內食完个牛奶膏空罐仔，佇罐仔口挖較大空--leh，邊--阿 釘密-密 个通風空，變成貯蟲thuā 个罐仔。上好愛囥一寡仔塗，予杜猴會-當挖空，檢采若貯超過兩隻，較 袂發生相拍个代誌。

閣來，走揣杜猴上愛出現个所在。大欉鳳凰木个樹仔跤，成容易發現𪜶 个形影，看著phok--出-來、kánn-那手中心大、塗粒較大--个是杜蚓仔空；塗粒澹濕--个是狗蟻空；鬆鬆細粒塗粒仔堆，遮是正港个杜猴空。共塗粒仔掰走，看著nah一空，提細枝樹枝通通--leh，若是愈大空，杜猴可能愈大隻，毋拄好覕杜猴王。

紲--落-去，提準備好勢个水桶、汽水罐仔貯水，對洞口共水灌--落-去，一直灌一直灌，灌个時陣千萬毋-通講話出聲，嘛 袂-sái 予杜猴看--著，預防𪜶勼leh內底毋出--來。那灌水个時陣 那觀察，水若倒流个時，會有一下仔tín動，杜猴對空仔底欲走--出-來，趕緊佇空仔口个後壁插一枝竹仔抑是樹枝，防止杜猴走--轉-去；若是走--轉-去，絕對袂 閣出--來。

老經驗个人知影，冬天敆春天灌--出-來个杜猴是「若蟲」；熱--人、秋季遮是「成蟲」。𪜶通常有兩个以上个出入口，大隻聰明个杜猴會 對附近另外一空爬--出-來。灌杜猴个時，愛先踮附近檢查佗位閣 會洩水？洩水个所在是大隻杜猴挖--出-來、當做退路个出口，通常會用塗粒仔抑是雜草遮閘，這是𪜶 个「避敵術」，敆人類應用退路保護家己安全个做法仝款。

共杜猴灌--出-來，足有成就感，夭壽歡喜。肥閣大隻个杜猴，烘來食，氣味袂-䆀，卵白質濟。其實，掠--著个杜猴，時常放生佇厝外个埕斗。暗時，聽𪜶唱歌，唱甲大細聲。隔轉工早起，埕斗加幾若个塗堆。杜猴已經為𪜶家己起好厝宅。
#逐家來phò-tāu 專欄，本文使用教育部推薦漢字敆臺灣閩南語羅馬字拼音方案。
台文通訊BONG報323期，2021年2月出刊。




郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會
◎逐個月贊助本會（台文通訊BONG報發行單位）NT$200（抑是逐冬NT$2,400）以上，做伙支持基金會事工敆雜誌編印發行費用。歡迎利用郵局劃撥、信用卡（寫捐款單）、線頂捐款、現金贊助、銀行/ATM轉帳（轉帳了後請通知）、支票、郵局戶頭自動轉帳扣繳（寫授權書），捐款收據會-當做『列舉扣除額』抵稅个用途。
