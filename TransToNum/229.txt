台文通訊BONG1報: 我看AIDS1「愛滋」e5 新仇舊恨
#台語sa1攏有專欄，本文使用教育部推薦漢字kap4臺灣閩南語羅馬字拼音方案。台文通訊BONG1報318期，2020年9月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。

主講／蔡春美 記錄／吳宛霖本文是2020年8月12 e5講座摘要記錄，主講者是國立臺灣師範大學衛生教育研究所博士、輔仁大學心理學系助理教授蔡春美。若是有一間員工long2是愛滋感染者e5餐廳，你kam2敢踏--入-去？為beh4挑戰社會e5偏見，世界頭一間「愛滋病餐廳」已經ti7加拿大開幕。M7知聽著愛滋，你e7想著啥mih8 ？對愛滋e5了解有偌濟？你是按怎看待愛滋感染者？就親像因為武漢肺炎停課e5頭一間高中，若有人穿hit4間學校e5制服，記者就ka7圍起來採訪，致使社會有歧視，tse1就是無知e5驚惶。1984年e5愛滋，hit4時na2像烏死病，愛滋感染者是高危險族群，m7-na7無疫苗、無藥醫，又koh4死了真緊。到kah4 2020年e5愛滋，tsit4時是「U1 = U1」1 e5時代——愛滋已經tsiann5做一種慢性病，若是照起工食藥仔超過半冬，體內就無愛滋病毒，就be7傳染hoo7別人。一日食一粒，80 % e5患者e7-tang3活超過20冬；伴侶若是ue3著愛滋，雙人做伙食藥仔，na2像leh4食『避孕藥』 e5意思，做伙預防、做伙治療。另外，若是有性行為，ma7 ai3用「套仔」來保護，無用「套仔」是kai3危險e5行為。愛滋病毒本身其實be7致使感染者死亡，是因為愛滋病毒造成人e5免疫細胞減少，tsiah4致使感染者無免疫力來死亡--e5。因為無免疫力，上驚去食著iah8是摸著細菌，『生魚片』 、 『生菜沙拉』當然是be7-tang3食，ma7 be7-sai2飼動物伴（尤其是粉鳥仔）。Ti7社會內底，愛滋感染者受--著e5歧視e7-sai2講是包山包海，親像買厝、讀冊、畢業了後做兵、食頭路、看醫生、買保險、捐器官、交通、婚姻各方面等等，hoo7感染者真有心理壓力。雖然愛滋條例2第12條第3項有規定醫事機構、人員be7-sai2拒絕服務愛滋感染者，m7-koh4現實上有超過四成e5醫生無願意診療；有e5 pian2講掛號人數已經盡磅、有e5 pian2講器材無夠來拒絕，願意診療e5醫生，ma7因為壓力m7願hian3光。尤其是齒科，願意替愛滋感染者診療e5醫生kan1-ta1有18 . 1 %，目前除了台北市立聯合病院昆明院區kap4台大病院e5齒科部有安排看診以外，台灣並無專門替愛滋感染者服務e5齒科資源。另外，ti7法律條文方面ma7是有爭議，當時愛滋條例立法是為著beh4避免病毒傳染tsiah4有「第21條」3，tann1愛滋已經是thing3好控制、 thing3好預防e5慢性病，「第21條」e5規定已經tue3 be7著目前社會、醫學e5跤步，致使ti7一寡社會案例內底顛倒有「反效果」。濟濟來到法院sio1告e5雙方當事人對「是m7是有隱瞞？」long2無法度提出實際e5證據，「第21條」suah4反tng2 tsiann5做長期感情恐hat4 e5工具。所以lan2是m7是ai3來ka7「第21條」修改掉？ An2-ne1 m7-na7符合社會e5需要，ma7 e7-tang3符合目前e5醫學實證。2019年10月底e5同志大遊行，其中「愛滋遊行陣線」大隊手攑紅雨傘，訴求『知識戰勝恐懼』，希望推動社會來認bat4「U1 = U1」4 、洗清汙名、爭取權益，tsiah4 thang1 hoo7被「歧視、無知、偏見e5雨傘」kham3-tiau5--leh4 e5愛滋感染者e7-tang3看著藍天。逐家若有興趣，e7-tang3上網去『帕三小事務所』 e5 『帕思客相談室』，ma7 e7-sai2預約來進一步了解愛滋iah8是用類似『真人圖書館』 （ The1 Human1 Library1 ） e5方式ham7愛滋感染者會談。另外，『帕三小事務所』有hip4一支影片「愛滋感染者上討厭e5一句話」，對一般人來講笑詼笑詼e5一句話，ing2-ing2是傷害愛滋感染者e5一句話。講座中，蔡教授放一支社會實驗影片，內面有安排演員，一个扮演目睭kheh4-kheh4 e5愛滋感染者，邊--a1 tshai7一塊徛枋，頂面寫『我是愛滋感染者，你願意給我一個擁抱嗎？ 』 ；另外兩个扮演對愛滋有意見e5擾亂者。Tng1當有人行倚--來beh4 sio1攬，擾亂者感覺意外，ka7 in1問：「Lin2 kam2 m7驚傳染？」Suah4有人ka7應：「血無接觸5，免驚--lah4 ！」；擾亂者leh4罵感染者e5時，ma7有人徛出來用sio1攬來hoo7伊恬--去。濟濟人m7驚擾亂者kap4看鬧熱民眾e5眼光，用in1 e5雙手來ka7愛滋感染者鼓勵，koh4有一个媽媽抱伊e5細漢囝來ham7感染者sio1攬。Ti7西門町34分鐘、華山文創園區20分鐘e5實驗中，long2總有115人次e5 sio1攬、 42張鼓勵e5留話，歹意留話無半張。一个人e5行動e7-sai2影響真濟人，『馬丁路德』 bat4講--過：「Beh4做tioh8 e5代誌，不管時long2是好時機。」傳播正確e5愛滋資訊，破除無必要e5驚惶，做伙ka7勇氣kap4關懷分享到世界每一个所在，ke1一寡同理心，hoo7社會koh4-khah4溫暖。有穩定leh4接受「抗病毒療法」（ antiretroviral1 therapy1，ART1 ） e5愛滋感染者，若是血內底e5病毒數量連sua3六個月以上有控制好勢，機器量be7著（ undetectable1 ），an2-ne1就e7-sai2準做伊無kang5傳播愛滋病毒e5風險（ untransmittable1 ），也就是「undetectable1 = untransmittable1 （ U1 = U1 ）」。編按：正式名稱是《人類免疫缺乏病毒傳染防治及感染者權益保障條例》。第21條e5內容是『明知自己為感染者，隱瞞而與他人進行危險性行為或有共用針具、稀釋液或容器等之施打行為，致傳染於人者，處五年以上十二年以下有期徒刑。』除了「undetectable1 = untransmittable1」，tsia1 koh4有另外一層意思是「under1 umbrella1」（ ti7傘下底e5人），詳細看張宇e5 〈傘下〉 e5歌詞。傘e7得kang5保護、遮風tsah8雨，m7-koh4傘ma7是一款阻擋，hong5無法度倚近e5防衛，ti7傘e5下底看著外口青ling1-ling1 e5世界，就ka2-na2是感染者e5心情，講iah4是m7講long2是兩難（ tui3 『 2019愛滋遊行陣線——「知識戰勝恐懼」紅傘運動聯合聲明稿』 tiah4--出-來--e5 ）。HIV1是透過感染者e5體液入來身軀來傳染--e5，體液包含血、性器官e5分泌物、空喙e5分泌物kap4人e5乳等等，無包含喙瀾、汗、目屎kap4屎尿等。E7入來身軀主要是透過無安全e5性行為、共用射筒、 bak4著空喙、生囝kap4飼乳等行為。其他親像食飯、游泳、 sio1攬iah8是摸著患者摸--過e5 mih8件，long2 be7傳染。HIV1 ma7 be7因為蠓仔叮--著來傳染。線頂看影片台語sa1攏有 - YooTube1 頻道https : / / reurl1 . cc / exDAex1 #台語sa1攏有專欄，本文使用教育部推薦漢字kap4臺灣閩南語羅馬字拼音方案。台文通訊BONG1報318期，2020年9月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
