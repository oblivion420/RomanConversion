台文通訊BONG1報: 海底海底有啥mih8 ？陳昭倫，人long2號伊做「阿倫伯」。伊是中研院生物多樣性研究所研究員，專長是海洋研究、海洋kah4宗教e5關係、氣候變遷。Ma7是因為有an2-ne1 e5專長，ti7兩年前，長老教會邀請阿倫伯來講海，因為觀眾是khah4有年歲e5阿sang2，阿倫伯就hong5激--著，開始用家己e5母語「 Tai5-gir2 」來演講。螢幕leh4展一張地球e5相片，逐家e7-tang3看著海佔地球表面七成khah4 ke1，若是照tsit4个情形，lan2應該號做「水球」，m7是號做「地球」。水球e5水，深淺平均3800公里、上深11000公里。全世界4500 ~ 5000種魚，台灣就有1500種魚，台灣e5生態tsiann5 鬧熱，其中台灣沿海 e5 suan1-oo5-tsiau1 （珊瑚礁），是tsiok4 phong1-phai3 e5環境，tse1是按怎講--leh4 ：全世界e5 suan1-oo5-tsiau1佔規个海0 . 2 pha1，m7-koh4內底生物tsiann5濟，雖bong2有十萬種生物ka7名號好--ah4，專家估iau2有八、九百萬生物iau2未號名。因為suan1-oo5-tsiau1 phong1-phai3 e5生態，lan2世界有十億人靠伊趁食，koh4 產生1000億美金e5觀光價值。觀光e5力量有偌大？澳洲e5斑點石斑、帛琉e5龍王鯛就是上好e5例，有e5人為著去ka7看、去ka7 hip4相，機票錢三、五萬ma7 khai1--lueh4。Lan2台灣ma7輸人m7輸陣，ma7 tue3 leh4關心環境，照顧小琉球e5龜，hoo7龜tsiann5做lan2 tsiok4親e5厝邊。（現場葉律師有提醒講lan2政府ma7有訂法律ka7保護buaI9 hoo7人摸，若ka7摸e7罰30萬oo9 ！ ）阿倫伯自蹛下底be7 tin2動e5生物開始紹介，有紅樹林e5紅樹，koh4有海草、海帶、海菜愛bi7水、藏水tsiah4看e7著e5植物。講著 Pinn5-oo5，蚵仔long2 hoo7海底e5 ngoo5-ki5 （蜈蜞）食--去，ma7有雙殼目--e5有孔雀ham1 、 than1 （蟶） 、竹ham1 、粉gio5 （蟯），阿倫伯講伊上愛sai1-to1-tsih8 （西刀舌）炒三味： lat8椒仔、蔥仔、蒜頭。Sua3--落-來是頭足綱，上巧--e5是tha2-khoo3，ti7 Pinn5-oo5號做「 tsioh8-ku2 」，ti7金門號做「章hu5 」。講in1 tsiann5有才調，阿倫伯隨就放送一支影片，ka7 tsim5-a2 （蟳仔）囥入去玻璃罐仔，崁蓋，放一隻thah4-khooh4--過-來，thah4-khooh4家己就開始試beh4按怎拍開m7-bat4看--過e5玻璃罐仔，規个鬚long2吸ti7罐仔面頂，想辦法ka7開--開，過幾分鐘了後，伊雄雄e7-hiang2 ka7蓋tsun7開，tsim5-a2就hoo7 sut4--去--ah4。Sua3--落-來koh4有一支影片，是leh4講蝦蛄phiat4仔，伊e7扛suan1-oo5骨頭e5 tsiau1來起厝，tse1以外，伊連邊--a1 e5破魚網仔ma7提來裝潢，做一个機關，hoo7人想beh4來bih4，蝦蛄ti7邊--a1準備ka7人tng1。過無偌久，有一隻tshih8仔tui3邊--a1爬--過，就hoo7 hop4--去，連刺kui1 、獅仔魚ma7 long2險險hong5哺--lueh4。Tsit4兩支影片long2有出現tshih8仔，講著tshih8仔，伊e5親tsiann5 tshim5-a2仝款是海底鹹水e5好ma2-tsih4，毛蟹是in1 ti7 tsiann2水e5親tsiann5。In1 e5栽仔，ai3譀鏡tsiah4看e7著，科學家靠譀鏡觀察tsim5-a2栽仔、魚栽仔、龍蝦栽仔，in1細漢時e5栽仔kah4大漢生了全全無仝，tse1是了解lan2海重要e5一步。Ti7海底leh4爬--e5 iau2有海參kah4海膽，有e5海參成phong5果，koh4號做海phong7果。海膽有季節性，lan2若ka7食，kan1-na1食卵，所以lan2掠--e5 long2是母--e5。其實海膽有khah4臭臊，kan1-na1 lan2 kah4日本人有leh4食。另外一項是海錢，本底新竹到大甲規路long2有，m7-koh4最近幾十年來long2 khong7紅毛塗，沙埔無--去，而且水ai3清，海錢tsiah4活e7落--去。軟骨魚，阿倫伯有講著hang1-a2 kah4大gong7鯊。根據統計，鯊魚一年掠3000萬到億一隻，2010年就掠26775 tong3，鯊魚有e5品種賰兩pha1 e5數量nia5。鯊魚是食物鏈上kuan5層e5消費者，若是鯊魚無--去，生物鏈就e7崩--去，若是生物鏈崩--去，海底可能賰the7 （ 䖳 ） nia5。食奶類有海翁、海豬，白海豬原底桃園到臺南long2有，數量ma7愈來愈少，ti7十年內100隻變做 70隻，主要是因為六輕、土地開發。另外，逐家khah4 be7注意--e5，白海豬e5耳仔tsiok4敏感，風機、炮兵演習long2有可能e7傷著in1 e5耳仔。Tshan1像快速道路61號，規路long2有風機kah4煙筒，kan1-na1新屋hit4段khah4好nia5。會後有人問著動物權e5進展，阿倫伯是認為祖先無tsit4个概念，總--是tsit4幾年刣豬、刣雞有khah4進步，lan2 ma7 tih4學愛護性命kah4口味選擇e5平衡。上尾，阿倫伯認為tsit4幾十年來，台灣人e5學歷kah4經濟long2 khah4好，關心海e5人有khah4濟。去問序大30 、 40年前e5魚仔生sann2款，kah4 tsit4-tsun7去菜市仔看--著e5魚，變化偌大，大部份人long2 e7-tang3認同保護海e5重要。參加演講、導覽ma7 e7-tang3 hoo7逐家koh4-khah4了解海，知影海e5狀況，有興趣就e7關心。若身軀邊有人有興趣，阿倫伯有規劃一套課，規套90點鐘e5海洋課程，ti7台北、新北e5松齡大學教，m7-na7有30年讀e5冊，koh4有阿公、伯公、叔公e5智識，kah4逐家做伙分張，hoo7逐家對熟sai7海、認同海到保護海。作者： Sih4 Sing5-hong5 （薛丞宏）陳昭倫，人long2號伊做「阿倫伯」。伊是中研院生物多樣性研究所研究員，專長是海洋研究、海洋kah4宗教e5關係、氣候變遷。Ma7是因為有an2-ne1 e5專長，ti7兩年前，長老教會邀請阿倫伯來講海，因為觀眾是khah4有年歲e5阿sang2，阿倫伯就hong5激--著，開始用家己e5母語「 Tai5-gir2 」來演講。 螢幕leh4展一張地球e5相片，逐家e7-tang3看著海佔地球表面七成khah4 ke1，若是照tsit4个情形，lan2應該號做「水球」，m7是號做「地球」。水球e5水，深淺平均3800公里、上深11000公里。 全世界4500 ~ 5000種魚，台灣就有1500種魚，台灣e5生態tsiann5 鬧熱，其中台灣沿海 e5 suan1-oo5-tsiau1 （珊瑚礁），是tsiok4 phong1-phai3 e5環境，tse1是按怎講--leh4 ：全世界e5 suan1-oo5-tsiau1佔規个海0 . 2 pha1，m7-koh4內底生物tsiann5濟，雖bong2有十萬種生物ka7名號好--ah4，專家估iau2有八、九百萬生物iau2未號名。因為suan1-oo5-tsiau1 phong1-phai3 e5生態，lan2世界有十億人靠伊趁食，koh4 產生1000億美金e5觀光價值。 觀光e5力量有偌大？澳洲e5斑點石斑、帛琉e5龍王鯛就是上好e5例，有e5人為著去ka7看、去ka7 hip4相，機票錢三、五萬ma7 khai1--lueh4。Lan2台灣ma7輸人m7輸陣，ma7 tue3 leh4關心環境，照顧小琉球e5龜，hoo7龜tsiann5做lan2 tsiok4親e5厝邊。（現場葉律師有提醒講lan2政府ma7有訂法律ka7保護buaI9 hoo7人摸，若ka7摸e7罰30萬oo9 ！ ） 阿倫伯自蹛下底be7 tin2動e5生物開始紹介，有紅樹林e5紅樹，koh4有海草、海帶、海菜愛bi7水、藏水tsiah4看e7著e5植物。講著 Pinn5-oo5，蚵仔long2 hoo7海底e5 ngoo5-ki5 （蜈蜞）食--去，ma7有雙殼目--e5有孔雀ham1 、 than1 （蟶） 、竹ham1 、粉gio5 （蟯），阿倫伯講伊上愛sai1-to1-tsih8 （西刀舌）炒三味： lat8椒仔、蔥仔、蒜頭。 Sua3--落-來是頭足綱，上巧--e5是tha2-khoo3，ti7 Pinn5-oo5號做「 tsioh8-ku2 」，ti7金門號做「章hu5 」。講in1 tsiann5有才調，阿倫伯隨就放送一支影片，ka7 tsim5-a2 （蟳仔）囥入去玻璃罐仔，崁蓋，放一隻thah4-khooh4--過-來，thah4-khooh4家己就開始試beh4按怎拍開m7-bat4看--過e5玻璃罐仔，規个鬚long2吸ti7罐仔面頂，想辦法ka7開--開，過幾分鐘了後，伊雄雄e7-hiang2 ka7蓋tsun7開，tsim5-a2就hoo7 sut4--去--ah4。 Sua3--落-來koh4有一支影片，是leh4講蝦蛄phiat4仔，伊e7扛suan1-oo5骨頭e5 tsiau1來起厝，tse1以外，伊連邊--a1 e5破魚網仔ma7提來裝潢，做一个機關，hoo7人想beh4來bih4，蝦蛄ti7邊--a1準備ka7人tng1。過無偌久，有一隻tshih8仔tui3邊--a1爬--過，就hoo7 hop4--去，連刺kui1 、獅仔魚ma7 long2險險hong5哺--lueh4。 Tsit4兩支影片long2有出現tshih8仔，講著tshih8仔，伊e5親tsiann5 tshim5-a2仝款是海底鹹水e5好ma2-tsih4，毛蟹是in1 ti7 tsiann2水e5親tsiann5。In1 e5栽仔，ai3譀鏡tsiah4看e7著，科學家靠譀鏡觀察tsim5-a2栽仔、魚栽仔、龍蝦栽仔，in1細漢時e5栽仔kah4大漢生了全全無仝，tse1是了解lan2海重要e5一步。 Ti7海底leh4爬--e5 iau2有海參kah4海膽，有e5海參成phong5果，koh4號做海phong7果。海膽有季節性，lan2若ka7食，kan1-na1食卵，所以lan2掠--e5 long2是母--e5。其實海膽有khah4臭臊，kan1-na1 lan2 kah4日本人有leh4食。 另外一項是海錢，本底新竹到大甲規路long2有，m7-koh4最近幾十年來long2 khong7紅毛塗，沙埔無--去，而且水ai3清，海錢tsiah4活e7落--去。 軟骨魚，阿倫伯有講著hang1-a2 kah4大gong7鯊。根據統計，鯊魚一年掠3000萬到億一隻，2010年就掠26775 tong3，鯊魚有e5品種賰兩pha1 e5數量nia5。鯊魚是食物鏈上kuan5層e5消費者，若是鯊魚無--去，生物鏈就e7崩--去，若是生物鏈崩--去，海底可能賰the7 （ 䖳 ） nia5。 食奶類有海翁、海豬，白海豬原底桃園到臺南long2有，數量ma7愈來愈少，ti7十年內100隻變做 70隻，主要是因為六輕、土地開發。另外，逐家khah4 be7注意--e5，白海豬e5耳仔tsiok4敏感，風機、炮兵演習long2有可能e7傷著in1 e5耳仔。Tshan1像快速道路61號，規路long2有風機kah4煙筒，kan1-na1新屋hit4段khah4好nia5。 會後有人問著動物權e5進展，阿倫伯是認為祖先無tsit4个概念，總--是tsit4幾年刣豬、刣雞有khah4進步，lan2 ma7 tih4學愛護性命kah4口味選擇e5平衡。 上尾，阿倫伯認為tsit4幾十年來，台灣人e5學歷kah4經濟long2 khah4好，關心海e5人有khah4濟。去問序大30 、 40年前e5魚仔生sann2款，kah4 tsit4-tsun7去菜市仔看--著e5魚，變化偌大，大部份人long2 e7-tang3認同保護海e5重要。 參加演講、導覽ma7 e7-tang3 hoo7逐家koh4-khah4了解海，知影海e5狀況，有興趣就e7關心。若身軀邊有人有興趣，阿倫伯有規劃一套課，規套90點鐘e5海洋課程，ti7台北、新北e5松齡大學教，m7-na7有30年讀e5冊，koh4有阿公、伯公、叔公e5智識，kah4逐家做伙分張，hoo7逐家對熟sai7海、認同海到保護海。編按：本文是11 / 15棲地復育台語講座－ 「海底海底有啥mih8 ？ 」講座摘要記錄，講者陳昭倫是中央研究院生物多樣性研究所e5研究員。台灣蠻野心足生態協會舉辦e5 「蠻野講堂」 tui3 2019年3月份起kap4李江却台語文教基金會合辦規劃十場有關生態環境議題e5台語講座，歡迎逐家ti7逐個月第三禮拜五暗時七點到九點，同齊來「呷米共食廚房」 （台北市中正區衡陽路9號3樓）擴展家己e5台語棲地（ tshe1-te7 ） ！詳細資料e7-tang3看「台灣蠻野心足生態協會」 FB專頁。#棲地復育台語講座專欄，本文使用教育部推薦漢字kap4臺灣閩南語羅馬字拼音方案。台文通訊BONG1報310期，2020年1月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。