台文通訊BONG1報: Ai3復興母語，應該重視台灣本土意識e5覺醒kah4建立作者：陳育萱Tsit4篇是作者ti7 《台文通訊》 30週年慶祝會ONLINE1活動e5發言稿。----------------------------------------------------------逐家好，我是樂暢親子共學空間e5負責人陳育萱（ Corrine1 )，代表阮工作室向逐家請安。「樂暢親子共學空間」是一个出租空間，kah4 《台文通訊》 30週年慶祝會ONLINE1活動e5其他與會者比--起-來，阮工作室實在無算啥。感謝過去30年來，每一位骨力拍拚tshui1-sak4台語kah4台文e5人。我熟sai7 《台文通訊》是開始學台文了後e5代誌，伊已經是生做tsiok4 sui2 e5 《台文通訊BONG1報》，內容包括文學、生活，有各種無仝角度e5文章。若準看無台文，自然就無法度欣賞伊e5 sui2。阮老爸家族是台北人，老母家族是淡水人，五歲進前是阮阿祖用全台語ka7我顧--e5。雖bong2 ti7學校khah4無人講台語，tsit4个語言一直long2 ti7我e5生活中。真正感受著台語tih4-beh4無--去e5危機感，是tshua7囡仔去長老教會e5主日學運動會。Ui3細漢--e5到大漢--e5，超過100个囡仔，台語祈禱全聽無，到尾--a3賰主禱文kah4謝飯歌tsit4兩个用背--e5是台語--e5，其他--e5就long2無--ah4。看一下tshuah4一tio5，m7-koh4 kann2-na2 ma7無意外。Kah4囡仔做伙讀台文畫本e5時tsun7，發覺家己根本看long2無，就準講e7-hiau2淡薄仔台語，leh4讀e5時ma7是long2用臆--e5。透過其他家長e5介紹，邀請李江却台語文教基金會執行長陳豐惠老師，共同舉辦「樂講台語～爸媽加油讚」台文讀寫班。Tsit4个課程e5特色就是爸母ka7囡仔tshua7 ti7身軀邊，鬥陣來上課ma7 m7免感覺有負擔，逐家long2 e7-tang3互相體諒。Tsuann9開始ai3上半年、全台灣long2真罕得看e5親子友善讀寫班。真濟人long2講beh4學台語iah4是台文m7免khai1錢學，家己學就好，我感覺是在人--e5。我ti7學校真han5-ban7讀冊，gau5讀冊--e5凊彩看看--leh4就e7-hiau2--ah4，我ai3 khai1雙倍e5時間，ma7無一定學e7起--來。Tann9開始學e5時tsun7，心內壓力tsiok4大--e5。阿惠老師是一个tsiann5特別e5人，推動台文復興已經30年。照講做仝款e5代誌30年，厭sian7 、應付ma7有可能，m7-koh4你e7-tang3感受伊對研究台語kah4台灣文化tsiok4有興趣。保持好奇e5態度、真願意研究新e5 mih8件，佗位有需要，伊就去佗位；若準家己無親身出馬，ma7 e7盡量tau3揣資源，做tsia1-e5代誌應該be7-tang3趁大錢，koh4 tsiah4-ni7辛苦，伊e5精神影響伊所有e5學生。頭起先，阿惠老師先介紹網路資源、按怎查字典，課本提--來，ui3上尾--a3開始教？哪e7 an2-ne1--lah4 ！所有學台文e7 hong5問--著e5問題，上課long2總提出來討論。Tann9開始e5時tsun7實在有夠痛苦--e5，sua3--落-去就是一直練、一直練、一直練。雖然是無簡單，lan2想看mai7，lan2 khai1偌濟時間學華文、學英文，koh4 khai1偌濟時間學台文？完全無接觸--過e5 mih8件，免講，是萬事起頭難。Na2做khang1-khue3 、 na2 tshua7囡仔、 na2學台文，半年了後，雖然聲調m7是kai3熟，拍字速度有夠慢--e5 ！竟然e7-tang3用手機仔拍字系統寫一寡囡仔故事--ah4 neh4 ！畫本khah4看有--ah4 ！有an2-ne1 e5改變，實在真歡喜！學台文m7-na7教我讀寫e5工夫nia7-nia7，koh4 hoo7我意外產生看台灣e5新眼光，koh4-khah4關心tsit4个lan2鬥陣徛起e5島嶼。上課e5時tsun7，lan2講著tsiok4濟ti7學校課本m7 bat4聽講e5歷史，你了解tsia1-e5台灣真正發生--過e5代誌，你無可能一點仔感覺long2無——原來lan2已經慣勢e5民主自由e5空氣，是經過hiah4-ni7濟人e5拍拚，是hiah4-ni7仔值得珍惜。阮翁是半个客人，m7-na7 be7-hiau2講客話，ma7聽無半句，讀寫koh4-khah4 be7-hiau2，若問伊講對客話kah4客家文化有啥mih4感覺？無感覺；若是客話、客家文化消失--去，有啥mih4 感覺？ Ma7無感覺！哪e7無感覺？無認同就無感情，無感情就無感覺，若an2-ne1 kan1-ta1賰血緣是客人nia7-nia7，別人講啥mih8 long2無khah4-tsuah8，kah4伊無關係。以家長kah4經營者e5角度來看，我認為tshui1-sak4本土語言有三个重點： M7-thang1 hong5感覺學習本土語言kah4學習華語、英語iah4是其他語言有衝突，e7-sai2做伙學，in1有無仝款e5意義，ma7 mai3 kah4任何政黨牽做伙。應該強調學習本土語言e5好處kah4重要性，思考按怎建立本土文化e5認同，刺激台灣意識e5覺醒。學習本土語言m7是老師e5代誌，是每一个台灣人e5代誌。Ui3家庭出發，保持興趣，沓沓仔建立規家伙仔多語言轉換e5能力。上kai3重要--e5是，一步一跤印，hoo7囡仔對本土語言產生情感e5連結，ai3真正開始講--出-來，m7-thang1 hoo7本土語言活ti7課本內底。論真來講，語言e5流行kah4衰亡，無論是人為因素iah4是為著啥mih4原因，若無人講，就自然e7消失--去--ah4。無論台語未來e5發展如何，lan2逐家做家己e7-tang3做--e5，就有夠--ah4 ！未來樂暢koh4有各種無仝形式e5推廣活動，比如台北腔e5台羅教學影片，請鬥陣支持。阮台北偏泉腔講e5人khah4少，hoo7其他e5腔影響ma7是真自然，m7-koh4阮就是想beh4保留阮e5地方特色，一直堅持傳承！歡迎逐家有機會來樂暢tshit4-tho5，iah4是來阮面冊tshih8讚，分享阮e5影片！ #台文通訊30歲專欄，本文使用教育部推薦漢字kap4臺灣閩南語羅馬字拼音方案。台文通訊BONG1報330期，2021年9月出刊。歡迎捐款贊助#李江却台語文教基金會（捐款可抵稅，匯款後請通知02-23112199 ）線上捐款(定期定額) https : / / donate1 . newebpay1 . com1 / Period1 / akhioh4 / lkk線上捐款(單筆) https : / / donate1 . newebpay1 . com1 / akhioh4 / lkk郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：陳育萱Tsit4篇是作者ti7 《台文通訊》 30週年慶祝會ONLINE1活動e5發言稿。----------------------------------------------------------逐家好，我是樂暢親子共學空間e5負責人陳育萱（ Corrine1 )，代表阮工作室向逐家請安。「樂暢親子共學空間」是一个出租空間，kah4 《台文通訊》 30週年慶祝會ONLINE1活動e5其他與會者比--起-來，阮工作室實在無算啥。感謝過去30年來，每一位骨力拍拚tshui1-sak4台語kah4台文e5人。我熟sai7 《台文通訊》是開始學台文了後e5代誌，伊已經是生做tsiok4 sui2 e5 《台文通訊BONG1報》，內容包括文學、生活，有各種無仝角度e5文章。若準看無台文，自然就無法度欣賞伊e5 sui2。阮老爸家族是台北人，老母家族是淡水人，五歲進前是阮阿祖用全台語ka7我顧--e5。雖bong2 ti7學校khah4無人講台語，tsit4个語言一直long2 ti7我e5生活中。真正感受著台語tih4-beh4無--去e5危機感，是tshua7囡仔去長老教會e5主日學運動會。Ui3細漢--e5到大漢--e5，超過100个囡仔，台語祈禱全聽無，到尾--a3賰主禱文kah4謝飯歌tsit4兩个用背--e5是台語--e5，其他--e5就long2無--ah4。看一下tshuah4一tio5，m7-koh4 kann2-na2 ma7無意外。Kah4囡仔做伙讀台文畫本e5時tsun7，發覺家己根本看long2無，就準講e7-hiau2淡薄仔台語，leh4讀e5時ma7是long2用臆--e5。透過其他家長e5介紹，邀請李江却台語文教基金會執行長陳豐惠老師，共同舉辦「樂講台語～爸媽加油讚」台文讀寫班。Tsit4个課程e5特色就是爸母ka7囡仔tshua7 ti7身軀邊，鬥陣來上課ma7 m7免感覺有負擔，逐家long2 e7-tang3互相體諒。Tsuann9開始ai3上半年、全台灣long2真罕得看e5親子友善讀寫班。真濟人long2講beh4學台語iah4是台文m7免khai1錢學，家己學就好，我感覺是在人--e5。我ti7學校真han5-ban7讀冊，gau5讀冊--e5凊彩看看--leh4就e7-hiau2--ah4，我ai3 khai1雙倍e5時間，ma7無一定學e7起--來。Tann9開始學e5時tsun7，心內壓力tsiok4大--e5。阿惠老師是一个tsiann5特別e5人，推動台文復興已經30年。照講做仝款e5代誌30年，厭sian7 、應付ma7有可能，m7-koh4你e7-tang3感受伊對研究台語kah4台灣文化tsiok4有興趣。保持好奇e5態度、真願意研究新e5 mih8件，佗位有需要，伊就去佗位；若準家己無親身出馬，ma7 e7盡量tau3揣資源，做tsia1-e5代誌應該be7-tang3趁大錢，koh4 tsiah4-ni7辛苦，伊e5精神影響伊所有e5學生。頭起先，阿惠老師先介紹網路資源、按怎查字典，課本提--來，ui3上尾--a3開始教？哪e7 an2-ne1--lah4 ！所有學台文e7 hong5問--著e5問題，上課long2總提出來討論。Tann9開始e5時tsun7實在有夠痛苦--e5，sua3--落-去就是一直練、一直練、一直練。雖然是無簡單，lan2想看mai7，lan2 khai1偌濟時間學華文、學英文，koh4 khai1偌濟時間學台文？完全無接觸--過e5 mih8件，免講，是萬事起頭難。Na2做khang1-khue3 、 na2 tshua7囡仔、 na2學台文，半年了後，雖然聲調m7是kai3熟，拍字速度有夠慢--e5 ！竟然e7-tang3用手機仔拍字系統寫一寡囡仔故事--ah4 neh4 ！畫本khah4看有--ah4 ！有an2-ne1 e5改變，實在真歡喜！學台文m7-na7教我讀寫e5工夫nia7-nia7，koh4 hoo7我意外產生看台灣e5新眼光，koh4-khah4關心tsit4个lan2鬥陣徛起e5島嶼。上課e5時tsun7，lan2講著tsiok4濟ti7學校課本m7 bat4聽講e5歷史，你了解tsia1-e5台灣真正發生--過e5代誌，你無可能一點仔感覺long2無——原來lan2已經慣勢e5民主自由e5空氣，是經過hiah4-ni7濟人e5拍拚，是hiah4-ni7仔值得珍惜。阮翁是半个客人，m7-na7 be7-hiau2講客話，ma7聽無半句，讀寫koh4-khah4 be7-hiau2，若問伊講對客話kah4客家文化有啥mih4感覺？無感覺；若是客話、客家文化消失--去，有啥mih4 感覺？ Ma7無感覺！哪e7無感覺？無認同就無感情，無感情就無感覺，若an2-ne1 kan1-ta1賰血緣是客人nia7-nia7，別人講啥mih8 long2無khah4-tsuah8，kah4伊無關係。以家長kah4經營者e5角度來看，我認為tshui1-sak4本土語言有三个重點： M7-thang1 hong5感覺學習本土語言kah4學習華語、英語iah4是其他語言有衝突，e7-sai2做伙學，in1有無仝款e5意義，ma7 mai3 kah4任何政黨牽做伙。應該強調學習本土語言e5好處kah4重要性，思考按怎建立本土文化e5認同，刺激台灣意識e5覺醒。學習本土語言m7是老師e5代誌，是每一个台灣人e5代誌。Ui3家庭出發，保持興趣，沓沓仔建立規家伙仔多語言轉換e5能力。上kai3重要--e5是，一步一跤印，hoo7囡仔對本土語言產生情感e5連結，ai3真正開始講--出-來，m7-thang1 hoo7本土語言活ti7課本內底。論真來講，語言e5流行kah4衰亡，無論是人為因素iah4是為著啥mih4原因，若無人講，就自然e7消失--去--ah4。無論台語未來e5發展如何，lan2逐家做家己e7-tang3做--e5，就有夠--ah4 ！未來樂暢koh4有各種無仝形式e5推廣活動，比如台北腔e5台羅教學影片，請鬥陣支持。阮台北偏泉腔講e5人khah4少，hoo7其他e5腔影響ma7是真自然，m7-koh4阮就是想beh4保留阮e5地方特色，一直堅持傳承！歡迎逐家有機會來樂暢tshit4-tho5，iah4是來阮面冊tshih8讚，分享阮e5影片！ #台文通訊30歲專欄，本文使用教育部推薦漢字kap4臺灣閩南語羅馬字拼音方案。台文通訊BONG1報330期，2021年9月出刊。歡迎捐款贊助#李江却台語文教基金會（捐款可抵稅，匯款後請通知02-23112199 ）線上捐款(定期定額) https : / / donate1 . newebpay1 . com1 / Period1 / akhioh4 / lkk線上捐款(單筆) https : / / donate1 . newebpay1 . com1 / akhioh4 / lkk郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。台文通訊BONG1報330期，2021年9月出刊。