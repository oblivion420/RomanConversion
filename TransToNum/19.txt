台文通訊BONG1報: 獨台會案主角記持中e5幾項仔代誌
作者：夏途島

舊年2月16去聽《國際橋牌社的時代》講座，上重要、上重要--e5是「獨台會案」主角之一——廖偉程本人有來，我就是專工來聽伊講。

全部e5人ma7是伊講--e5上有參考價值。

伊講，當初e7有獨台會案，是因為伊leh4研究台灣史，研究e5時讀《台灣人四百年史》，一層tsiok4困擾e5代誌，就是伊內底無標明參考資料e5來源，tse1對學術研究來講是tsiok4麻煩。結果伊e5朋友建議伊直接去揣Oo1-ji2-sang2 （史明）。就an2-ne1伊tsuann9去到池袋（ I1-khe2-bu1-khu2-looh4 ）拜訪。

Oo1-ji2-sang2 hoo7伊入去伊e5書房去ka7冊名long2抄--落-來，an2-ne1伊以後e7-sai2標出資料來源。因為，伊hit4時ti7 hia1不免e7 kap4 Oo1-ji2-sang2 kang2，結果調查局e5人認定伊就是leh4受Oo1-ji2-sang2訓練，準備tng2來台灣做工作。

廖--e5講he1真正kan1-na1開講，而且因為Oo1-ji2-sang2離開台灣siunn1久，無清楚台灣實際情形，用馬克思理論直接去解sueh4台灣經濟發展，有一寡kap4台灣現狀脫節。廖--e5認為台灣hit4時中小企業資本無大，無法度直接用馬克思理論去解sueh4。M7-koh4，伊真尊重Oo1-ji2-sang2，所以就一个講、一个聽an2-ne1。

有一日，伊半暝起來便所，無意中發現Oo1-ji2-sang2半暝2點koh4 leh4書房內底讀冊、寫冊。伊e5心tsuann9 hainn3動--起-來，問家己，到底是啥mih4 mih8件hoo7一个70幾歲e5老人e7-sai2 tsiah4認真、到tsit4个歲koh4一直leh4拍拚。因為是做食--e5，Oo1-ji2-sang2逐工long2 ai3 tsiok4早起--來。Hit4時伊身體就無kai3好，無想著到落尾活到100 thong2歲。

廖--e5感覺tsit4款精神無定是獨台會案對伊一生上大e5影響； m7-koh4，論真講--起-來，tse1 m7是獨台會案本身e5影響。伊講，其實，真正來掠--伊e5 hit4工，tsiok4平靜，無像電視劇搬--e5 hiah4粗魯。就一工早起5點外，有人來tshih8伊宿舍電鈴，伊人koh4頭昏昏、腦鈍鈍，就hong5請去調查局。調查局探員對伊算禮貌，koh4一直強調in1 m7是「警總」，long2有讀大學，be7用強--e5。

伊講，hit4時e5調查局長一直感覺心頭放be7開，幾若十年了後寫冊，koh4提起tsit4件代誌，強調tse1是伊辦過證據上充份e5叛亂案，結果竟然無判刑！因為傳說調查局koh4 beh4辦第二波，tsiok4濟學術界、社運界e5人long2衝出來聲援，驚家己ma7 e7 hong5掠--去。

廖--e5 e5某叫做王時思，是hit4時廖偉程後援會會長，就是名喙王時齊e5阿姊。伊講，事件拄發生e5頭十年，伊tiann7-tiann7 ai3去演講，講有關獨台會案e5代誌；人問伊tsit4个案對伊人生e5影響，伊tiann7-tiann7 m7知beh4講啥，就e7講tsit4个案hoo7伊趁著一个某。

歷史事件e5主角受著歷史事件影響e5程度，有時仔竟然比事件對規个社會影響e5程度koh4-khah4細。Tse1算是規个演講中上奧秘e5一个主題、一个謎。

編按：Tsit4場講座是「《國際橋牌社的時代》劇中人現身系列」之一，與談者有廖偉程、《國際橋牌社的時代》作者張鐵志、吳崑玉、石芳瑜，相關訊息請看：https : / / www . facebook4 . com1 / events1 / 2605767126320409 / ? active1 _ tab1 = aboot4

李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：夏途島舊年2月16去聽《國際橋牌社的時代》講座，上重要、上重要--e5是「獨台會案」主角之一——廖偉程本人有來，我就是專工來聽伊講。全部e5人ma7是伊講--e5上有參考價值。伊講，當初e7有獨台會案，是因為伊leh4研究台灣史，研究e5時讀《台灣人四百年史》，一層tsiok4困擾e5代誌，就是伊內底無標明參考資料e5來源，tse1對學術研究來講是tsiok4麻煩。結果伊e5朋友建議伊直接去揣Oo1-ji2-sang2 （史明）。就an2-ne1伊tsuann9去到池袋（ I1-khe2-bu1-khu2-looh4 ）拜訪。Oo1-ji2-sang2 hoo7伊入去伊e5書房去ka7冊名long2抄--落-來，an2-ne1伊以後e7-sai2標出資料來源。因為，伊hit4時ti7 hia1不免e7 kap4 Oo1-ji2-sang2 kang2，結果調查局e5人認定伊就是leh4受Oo1-ji2-sang2訓練，準備tng2來台灣做工作。廖--e5講he1真正kan1-na1開講，而且因為Oo1-ji2-sang2離開台灣siunn1久，無清楚台灣實際情形，用馬克思理論直接去解sueh4台灣經濟發展，有一寡kap4台灣現狀脫節。廖--e5認為台灣hit4時中小企業資本無大，無法度直接用馬克思理論去解sueh4。M7-koh4，伊真尊重Oo1-ji2-sang2，所以就一个講、一个聽an2-ne1。有一日，伊半暝起來便所，無意中發現Oo1-ji2-sang2半暝2點koh4 leh4書房內底讀冊、寫冊。伊e5心tsuann9 hainn3動--起-來，問家己，到底是啥mih4 mih8件hoo7一个70幾歲e5老人e7-sai2 tsiah4認真、到tsit4个歲koh4一直leh4拍拚。因為是做食--e5，Oo1-ji2-sang2逐工long2 ai3 tsiok4早起--來。Hit4時伊身體就無kai3好，無想著到落尾活到100 thong2歲。廖--e5感覺tsit4款精神無定是獨台會案對伊一生上大e5影響； m7-koh4，論真講--起-來，tse1 m7是獨台會案本身e5影響。伊講，其實，真正來掠--伊e5 hit4工，tsiok4平靜，無像電視劇搬--e5 hiah4粗魯。就一工早起5點外，有人來tshih8伊宿舍電鈴，伊人koh4頭昏昏、腦鈍鈍，就hong5請去調查局。調查局探員對伊算禮貌，koh4一直強調in1 m7是「警總」，long2有讀大學，be7用強--e5。伊講，hit4時e5調查局長一直感覺心頭放be7開，幾若十年了後寫冊，koh4提起tsit4件代誌，強調tse1是伊辦過證據上充份e5叛亂案，結果竟然無判刑！因為傳說調查局koh4 beh4辦第二波，tsiok4濟學術界、社運界e5人long2衝出來聲援，驚家己ma7 e7 hong5掠--去。廖--e5 e5某叫做王時思，是hit4時廖偉程後援會會長，就是名喙王時齊e5阿姊。伊講，事件拄發生e5頭十年，伊tiann7-tiann7 ai3去演講，講有關獨台會案e5代誌；人問伊tsit4个案對伊人生e5影響，伊tiann7-tiann7 m7知beh4講啥，就e7講tsit4个案hoo7伊趁著一个某。歷史事件e5主角受著歷史事件影響e5程度，有時仔竟然比事件對規个社會影響e5程度koh4-khah4細。Tse1算是規个演講中上奧秘e5一个主題、一个謎。編按：Tsit4場講座是「《國際橋牌社的時代》劇中人現身系列」之一，與談者有廖偉程、《國際橋牌社的時代》作者張鐵志、吳崑玉、石芳瑜，相關訊息請看：https : / / www . facebook4 . com1 / events1 / 2605767126320409 / ? active1 _ tab1 = aboot4 # Lan2來講看mai7 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報329期，2021年8月出刊。歡迎捐款贊助#李江却台語文教基金會（捐款可抵稅，匯款後請通知02-23112199 ）線上捐款(定期定額) https : / / donate1 . newebpay1 . com1 / Period1 / akhioh4 / lkk線上捐款(單筆) https : / / donate1 . newebpay1 . com1 / akhioh4 / lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
