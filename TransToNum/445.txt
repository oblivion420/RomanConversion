台文通訊BONG1報: 編輯部報告—有關台文標準化、漢羅合用kap4雜誌用字
台文通訊BONG1報318期，2020年9月出刊。歡迎捐款贊助#李江却台語文教基金會（捐款可抵稅，匯款後請通知02-23112199 ）線上捐款(定期定額) https : / / donate1 . newebpay1 . com1 / Period1 / akhioh4 / lkk線上捐款(單筆) https : / / donate1 . newebpay1 . com1 / akhioh4 / lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
古早人講「三十而立」（ sam1-sip8 ji5 lip8 ），意思lan2人tioh8-ai3食kah4 30歲，tsiah4徛e7在、讀有冊，m7知kam2有影？《台文通訊BONG1報》e5前身是1991年7--月創刊e5《台文通訊》kap4 1996年10--月創刊e5《台文BONG1報》，落尾ti7 2012年2--月合刊，也就是講，到kah4明年e5熱--人，就是guan2 30歲e5坎站--looh4 ！創刊hit4當時，眾人對台灣母語e5發展有gua9大e5 ng3望，tsit4條台語路行過30冬，m7知guan2 kam2有hah8人意，hoo7本土語言出頭天--ah4 ？

翻頭tng2去看beh4 30年前hit4跤兜，台灣人知見著民主改革大變化e5流擺，規kuann7 sio1連sua3 e5運動，爭取母語人權e5議題也無欠席。30年來，tue3政治勢面起起落落，語言政策e5論戰無時停，路途就算講坎坎坷坷，語言運動e5成果suah4也沓沓仔粒積——2018年尾，立法院三讀通過《國家語言發展法》，到tsia1，所有本土語言e5發展tsiah4平等得著法律上e5保障。

現此時，國校kap4大學、研究所long2已經有本土語言e5課程，koh4，《國家語言發展法》明訂，自2022開始，國高中ma7 ai3有本土語言課。國家級e5語言認證考試tsing5 2010辦到tann1，愈來愈成熟。公視台語台ti7舊年7--月開播，多元e5台語節目一个一个出--來；《小王子》台語版今年3--月一下出版，即時ti7冊店e5排行榜tshing3-tsiunn7頭名，包括阿却賞囡仔故事繪本系列在內e5各種台語文創作na2來na2受注目。本土語言e5復振，tsiann5做規个社會共同思考e5議題。

30冬e5 tsit4條路--裡，逐家手頭e5 tsit4本雜誌m7 bat4斷站，ui3美國到台灣，ui3 1991年到tann1，ka7濟濟sian9-pai2 、前輩e5心血khioh4做伙，kap4 tng2半沿甲子e5台語運動做伴、 kap4各位關心母語e5有志做伴。Guan2 30歲--ah4，雖然是通世界iau2 leh4發行e5台語文雜誌內底歷史上kai3久長--e5，也不過是一个「文青」——台文e5青年——na7-tiann7。人講，少年--e5 khah4 tang2-hiann2，30冬e5青春台語路guan2行了按怎，guan2家己歹講話，就交hoo7讀者來回答。

Ui3 tsit4-tsun7開始，guan2誠懇徵求「台文通訊30週年」稿件，歡迎逐家來鬥鬧熱，或者分享你kap4《台文通訊BONG1報》e5故事，或者提供對guan2 e5建議。一本台語文雜誌beh4行過30冬無簡單，若無各位讀者sio1-thin7 kap4 oo1-ian2，guan2無可能堅持到tann1。Ti7 tsia1，編輯部koh4再一擺表示上大e5感謝，期待有志e5來稿。
《台文通訊BONG1報》編輯部29年前、《台文通訊》第二期，bat4刊出〈阮對台灣文字標準化e5看法〉 tsit4篇文章。Hit4-tsun7台語已經面對語言衰微e5危機，suah4 iau2無發展出一致e5書寫標準，tse1對台語e5記錄、教學kap4傳承來講long2真不利，「按怎書寫」絕對是台語文工作者第一代先ai3處理e5問題。Tsit4篇文章點出四个e7得tshui1-sak4「台文標準化」e5方向：普及化、用台語思考（用台文發表相關研究／ ka7華文書寫e5好論文翻譯做台文） 、整理台文資料、開發台文電腦文書系統。目今經過半甲子koh4翻頭來看，「開發台文電腦文書系統、整理台文資料」e7-sai2講是khah4有發展--e5。現此時，雖然電腦、編輯軟體對台文各種書寫系統（傳統白話字、臺灣閩南語羅馬字拼音方案kap4教育部推薦漢字e5一寡造字） e5支援程度iau2無講真tsiau5-tsng5，上無已經有解決方案，m7-tsiah4 lan2 thang1看著冊市有愈來愈濟台文作品e5出版。台文資料e5整理，ma7因為系統支援度提升kap4濟濟有志無私付出，tann1 lan2上網真利便就thang1 tshiau1揣著辭典、文獻等資料。啊若「用台語思考、普及化」tsit4兩項，就kann2-na2是lan2 iau2-koh4 ai3骨力拍拚e5部份--ah4。「用台語思考、用台語書寫」是做台語khang1-khue3必要e5實踐，總--是，若lan2對書寫標準無基本e5共識，m7-na7互相beh4用文字溝通交流有困難，教學、推廣方面ma7 e7有阻礙，an2-ne1「台文普及化」tsit4條路恐驚仔是坎坎坷坷--looh4 ！ Lan2若認同普及化對台文發展e5重要性，tioh8應當同齊仝心ka7認bat4台文e5路鋪好勢。既然「有共識」是要緊--e5，ti7「標準化」e5目標iau2未行到位e5時，lan2對任何一種「有系統性、有歷史性、有社會性、有實用性」e5文字tioh8-ai3有量接納、掠長補短。《台文通訊BONG1報》經過beh4倚30年來e5編輯實踐，阮認為ti7「普及化」e5前提下底，「傳統白話字、臺灣閩南語羅馬字拼音方案kap4教育部推薦漢字」long2有伊be7-tang3欠缺、值得使用，來做lan2台文表記e5價值，漢羅合用e5文體也自an2-ne1催生--出-來。表音e5羅馬字、表義e5漢字兩者有長有短，beh4按怎掠koh4按怎補，就是lan2 ai3頭殼疼e5代誌--ah4。對有教學性e5台語文刊物來講，特別ai3注重用字問題，be7-tang3逐篇文章無仝寫法，致使讀者閱讀產生困擾。以《台文通訊BONG1報》來講，阮e7 ka7所有beh4刊出e5文章用字改hoo7一致，漢羅使用e5時機有一定e5規範。但是台語一寡仝音e5虛詞有濟濟用法，漢羅若beh4規範化、一致化，對改稿e5編輯來講，就是真大e5考驗。因為需要照頂下文去判斷虛詞無仝e5用法，阮無法度用電腦處理，逐篇文稿long2是一篇一篇人工改--e5。Kah4若是人工，定著e7有失覺察、改m7-tioh8 e5情形。阮ma7了解，beh4避免誤解／改，上好當然是一位一位kap4作者確認，m7-koh4實務上，ti7逐月日long2 beh4生出兩萬外字e5高壓下底，有時真oh4做kah4到。An2-ne1講，無代表講ka7人改m7-tioh8是thang1容允e5代誌。若作者有反應講佗位ting5-tann5，阮e7誠心會失禮，刊更正啟事上無做事後e5補救。有關雜誌e5用字規範，除了參考台語文社群實際書寫e5習慣，koh4有編輯室二三十冬來e5經驗累積，佗位用羅馬字、佗位用漢字，主要是就文章閱讀thang1區別語義e5實用性來考慮，ma7 e7為著beh4包容無仝腔口做伸勼運用。總--是，tsit4个規範無可能hoo7逐个人long2滿意，編輯室逐不時e7收著作者／讀者各種無仝意見e5指教，阮需要無定期檢討、做小可修改，tsiah4 thang1盡量符合整體e5需求。阮ti7 tsia1 beh4強調--e5是，雜誌e5用字絕對m7是tsing5到tann1無leh4修改e5「一家之言」，是眾作者／讀者e7-tang3參與、阮ma7 ng3望逐家做伙來參與e5大項工事。《台文通訊BONG1報》提供台語文社群一个實驗漢羅合用文體e5所在，hoo7逐家做伙來tshui1-tshiau5啥款e5用字tsiah4是上妥當、好勢--e5。所以有各種聲音kap4批評，定著是好代，因為有實驗--過，有發見問題，m7-tsiah4有討論、參詳求進步e5空間。《台文通訊》到明年滿30冬，lan2台語人有tsit4个定期出刊e5田園，ma7 tioh8-ai3有人來掖子、作穡，tsiah4 e7有收成。阮編輯ai3做e5穡頭就是ka7五路gau5人投稿--來e5文章一字一字改hoo7一致，hoo7看著清爽。「眾人代一，m7是BONG1報才情」，ng3望逐家繼續牽成kap4支持，做伙來替台語文拍拚、 sann1-kap4揣出上濟人e7-sai2接受e5「最大公約數」。台語文若有tsit4个社會性e5基礎，自然對進一步推廣、普及真有幫贊，tse1也是「台語文標準化」上要緊e5目的。台文通訊BONG1報318期，2020年9月出刊。歡迎捐款贊助#李江却台語文教基金會（捐款可抵稅，匯款後請通知02-23112199 ）線上捐款(定期定額) https : / / donate1 . newebpay1 . com1 / Period1 / akhioh4 / lkk線上捐款(單筆) https : / / donate1 . newebpay1 . com1 / akhioh4 / lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。三十而立．台文通訊30週年徵稿啟事古早人講「三十而立」（ sam1-sip8 ji5 lip8 ），意思lan2人tioh8-ai3食kah4 30歲，tsiah4徛e7在、讀有冊，m7知kam2有影？《台文通訊BONG1報》e5前身是1991年7--月創刊e5《台文通訊》kap4 1996年10--月創刊e5《台文BONG1報》，落尾ti7 2012年2--月合刊，也就是講，到kah4明年e5熱--人，就是guan2 30歲e5坎站--looh4 ！創刊hit4當時，眾人對台灣母語e5發展有gua9大e5 ng3望，tsit4條台語路行過30冬，m7知guan2 kam2有hah8人意，hoo7本土語言出頭天--ah4 ？翻頭tng2去看beh4 30年前hit4跤兜，台灣人知見著民主改革大變化e5流擺，規kuann7 sio1連sua3 e5運動，爭取母語人權e5議題也無欠席。30年來，tue3政治勢面起起落落，語言政策e5論戰無時停，路途就算講坎坎坷坷，語言運動e5成果suah4也沓沓仔粒積——2018年尾，立法院三讀通過《國家語言發展法》，到tsia1，所有本土語言e5發展tsiah4平等得著法律上e5保障。現此時，國校kap4大學、研究所long2已經有本土語言e5課程，koh4，《國家語言發展法》明訂，自2022開始，國高中ma7 ai3有本土語言課。國家級e5語言認證考試tsing5 2010辦到tann1，愈來愈成熟。公視台語台ti7舊年7--月開播，多元e5台語節目一个一个出--來；《小王子》台語版今年3--月一下出版，即時ti7冊店e5排行榜tshing3-tsiunn7頭名，包括阿却賞囡仔故事繪本系列在內e5各種台語文創作na2來na2受注目。本土語言e5復振，tsiann5做規个社會共同思考e5議題。30冬e5 tsit4條路--裡，逐家手頭e5 tsit4本雜誌m7 bat4斷站，ui3美國到台灣，ui3 1991年到tann1，ka7濟濟sian9-pai2 、前輩e5心血khioh4做伙，kap4 tng2半沿甲子e5台語運動做伴、 kap4各位關心母語e5有志做伴。Guan2 30歲--ah4，雖然是通世界iau2 leh4發行e5台語文雜誌內底歷史上kai3久長--e5，也不過是一个「文青」——台文e5青年——na7-tiann7。人講，少年--e5 khah4 tang2-hiann2，30冬e5青春台語路guan2行了按怎，guan2家己歹講話，就交hoo7讀者來回答。Ui3 tsit4-tsun7開始，guan2誠懇徵求「台文通訊30週年」稿件，歡迎逐家來鬥鬧熱，或者分享你kap4《台文通訊BONG1報》e5故事，或者提供對guan2 e5建議。一本台語文雜誌beh4行過30冬無簡單，若無各位讀者sio1-thin7 kap4 oo1-ian2，guan2無可能堅持到tann1。Ti7 tsia1，編輯部koh4再一擺表示上大e5感謝，期待有志e5來稿。
