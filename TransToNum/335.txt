台文通訊BONG1報: Lim1酒人e5 khui3口
▍Lim1酒人e5 khui3口 

作者：洪錦田 


酒若芳管待--伊 
Tai5蹛塗跤有幾冬 
橫直酒蟲ngiauh8-ngiauh8動 
先開一甕tam1看mai7 
Tsip8--一-喙 
骨頭tsiau5輕鬆 

酒若芳目空紅 
M7管激了無夠工 
橫直喙khoo1 phok8-phok8動 
買醉免驚跤浮tang5 
大喙lim1 
直透醉酒蟲 

酒若芳siann5喙空 
幌頭仔猶原真迷人 
橫直厝內照起工 
你lan2兄弟味相仝 
Un5頭栽 
人茫心無茫 

酒若芳hoo7空甕 
規身出汗人輕鬆 
鬥陣總是有緣人 
你我交陪講規暗 
話盤空 
骨頭tsiau5輕鬆
