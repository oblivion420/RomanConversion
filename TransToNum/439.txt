台文通訊BONG1報: 差一sut4仔e5故事
Tsha1 Tsit8-sut4-a2 e5 Koo3-su7作者：陳雷阮牽--e5上愛講hit4个差一sut4仔e5故事hoo7孫聽。囡仔聽be7厭，long2 koh4問：「 啊koh4來--leh4 ？」Guan2 khan1--e5 siong7 ai3 kong2 hit4 e5 tsha1 tsit8-sut4-a2 e5 koo3-su7 hoo7 sun1 thiann1 . Gin2-a2 thiann1 be7 ia3 , long2 koh4 mng7 : “ Ah4 koh4 lai5--leh4 ? ”太平洋戰爭beh4煞hit4年，美軍爆擊真厲害。阮牽--e5 in1規家ui3台中搬去大雅（ Tai7-nge2 ）疏開。一日美軍koh4來空襲，逐家聽著風螺tan5，生生狂狂走去防空壕bih4。Thai3-ping5-iunn5 tsian3-tsing1 beh4 suah4 hit4 ni5 , Bi2-kun1 pok8-kik4 tsin1 li7-hai7 . Guan2 khan1--e5 in1 kui1-ke1 ui3 Tai5-tiong1 puann1 khi3 Tai7-nge2 soo1-khai1 . Tsit8 jit8 Bi2-kun1 koh4 lai5 khong1-sip8 , tak8-ke1 thiann1-tioh8 hong1-le5 tan5 , tshenn1-tshenn1-kong5-kong5 tsau2 khi3 hong5-khong1-ho5 bih4 . Liam1-mi1一陣美國飛機B29來ti7頭殼頂seh8，tsiah4有人問：「啊美--a3 ti7佗？」Hit4-tsun7阮牽--e5 tsiah4六個月。就是逐家生狂顧走，嬰仔放ti7厝內be7記得抱--出-來。In1母--a3 tsong5 tng2去揣。Tsiann5實嬰仔家己一个倒ti7眠床頂hau2。緊抱leh4走。Liam1-mi1 tsit8 tin7 Bi2-kok4 hui1-ki1 B29 lai5 ti7 thau5-khak4-ting2 seh8 , tsiah4 u7 lang5 mng7 : “ Ah4 Bi2--a3 ti7 toh4 ? ” Hit4-tsun7 guan2 khan1--e5 tsiah4 6 ko3 gueh8 . To7 si7 tak8-ke1 tshenn1-kong5 koo3 tsau2 , enn1-a2 pang3 ti7 tshu3-lai7 be7 ki3-tit4 pho7--tshut4-lai5 . In1 bu2--a3 tsong5 tng2-khi3 tshue7 . Tsiann5-sit8 enn1-a2 ka1-ti7 tsit8 e5 to2 ti7 bin5-tshng5-ting2 hau2 . Kin2 pho7 leh4 tsau2 . He1飛行機lin1-lin1-long3-long3炸彈tan3-tan3--leh4就走。Liam1-mi1空襲解除，逐家吐一个khui3 ui3防空壕出--來。Tng2來到厝，ai1-io7-ue5，厝無--去--ah4。炸彈挵一个大窟，火iau2 teh4燒。In1母--a3驚一下跤軟un1--落-去，喙直直唸：「差一sut4仔……差一sut4仔……」He1 hui1-ling5-ki1 lin1-lin1-long3-long3 tsa3-tan5 tan3-tan3--leh4 to7 tsau2 . Liam1-mi1 khong1-sip8 kai2-tu5 , tak8-ke1 thoo2 tsit8 e5 khui3 ui3 hong5-khong1-ho5 tshut4--lai5 . Tng2-lai5 kau3 tshu3 , ai1-io7-ue5 , tshu3 bo5--khi3--ah4 . Tsa3-tan5 long3 tsit8 e5 tua7 khut4 , hue2 iau2 teh4 sio1 . In1 bu2--a3 kiann1 tsit8-e7 kha1 nng2 un1--loh8-khi3 , tshui3 tit8-tit8 liam7 : “ Tsha1 tsit8-sut4-a2 . . . tsha1 tsit8-sut4-a2 . . . ”囡仔問：「阿媽，啊koh4來--leh4 ？」「Koh4來就無--ah……1差一sut4仔連lin2 to1無--去。」Tsiann5實lan2哪e7知，差一sut4仔e7差偌濟？ Gin2-a2 mng7 : “ A1-ma2 , ah4 koh4 lai5--leh4 ? ” “ Koh4 lai5 to7 bo5--ah4 . . . tsha1 tsit8-sut4-a2 lian5 lin2 to1 bo5--khi3 . ” Tsiann5-sit8 lan2 na2 e7 tsai1 , tsha1 tsit8-sut4-a2 e7 tsha1 gua7 tse7 ? #寫hoo7學生朋友e5代誌專欄，本文使用教育部推薦漢字kap4傳統白話字。台文通訊BONG1報321期，2020年12月出刊。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
