台文通訊BONG1報: Sann1-kha1-a2 （一）


是你問--我，我tsiah4 beh4講--e5，是我信你e7得過，你mai3收音，lin2做狗仔tsit4个習慣真bai2，kap4 guan2 hit4時做jiau3-pe5-a2 koh4-khah4厲害。我知--e5 long2講hoo7你知，mai3弄揚（ long7-iong5 ）。我記才ma7 bai2，想到佗講到佗，前後因果邏輯無的確e7 tann5--去，lan2凊凊彩彩就好，tsiah4 hah8 lan2忠國人e5性。An2-ne1講，你有了解--無？啥，ti7 2020年忠國已經解散--ah4 ！有影無影thai3 e7 an2-ne1生？

Ti7加昌路hia1，Lam3-a2-khenn1加工區大門tshuah8對面nia5，he1椰子樹生kah4 gua7-ni7仔大欉--leh4，tsiann5好揣。Hit4身顧死人怨e5銅像猶原徛thing5-thing5 be7輸leh4監視，病院內底執行戒嚴，tse1是公開e5祕密。無，你就免ke1閒工來tsia1揣--我--ah4，問kah4一支柄thang1攑。我tann1頭殼koh4 gua9精光--leh4。啥？解嚴--ah4 ！你婦jin5人，『你這個不太了解忠國人這個這個…… 』。

『我只是聽命行事，我也不願意殺你們呀！去找我們偉大的民族救星吧，m7-thang1來揣--我！ 』，伊半暝不時long2 an2-ne1 leh4 huah4-hiu1。真hiau1-hing7--ooh1。

Koh4到半暝三更，piann3大雨，愈落愈兇狂，sih4-nah4 si3-ke3 piak8，塗跤na2地動直直tsun3，親像過去仝款，惡夢koh4再照時間來揣阿三，搬演伊tsit4生所犯e5罪過，一條koh4一條不時ti7伊頭殼內出現，be7輸驚伊失去記持。M7知佗位來e5野狗sio1招做伙同齊吹狗螺，一聲koh4一聲kiong7-beh4 ka7人e5心肝挖--出-來，阿三kan1-tann1 e7-tang3一下仔雙手ng1耳空，一下仔一肢手ka7心肝搭--leh4。冤親債主一个接一个倚伊e5床墘來sio1借問，阿三伊驚惶e5 tshan1聲，比雷公聲koh4-khah4 hoo7人起雞母皮。外口e5竹pho7 kinn1-kinn1-kuaihnn8-kuaihnn8，sinn5-sinn5-suaihnn8-suaihnn8 tue3風e5節奏kap4心跳直直tshiang3入去阿三e5心肝，其實外口月娘光iann7-iann7，天星閃sih4無風，kan1-tann1蟲thua7 tshan1叫e5暗暝，眾人早to1睏kah4十三天外，阿三猶原無法度走閃tsit4款責罰。當然tse1 kap4伊過去做--過e5代誌根本be7比--eh4。

真無簡單麻霧光--ah4，等懶屍e5日頭光無情無願走入去鱟擘冊（ hau7-peh4-tsheh4 ）窗縫，送來一tsun7燒風，阿三總算e7-tang3 thau2一个大khui3，be7輸伊戰贏充滿妖魔鬼怪e5烏夜，kha1-tsiah4-phiann1 e5凊汗早to1 ka7眠床too3 kah4 tam5-lok8-lok8。總--是，tse1阿三be7致意，原底喘kah4 na2 he1-ku1 ma7變kah4順--ah4，喙角無細膩留一寡歡喜滿足e5痕跡，be7輸得著上天e5原諒，無人知影阿三到底發生啥mih4代誌。阿三ma7 m7 bat4 ka7伊後生彭剛講--過，是彭剛無細膩知--e5。Tse1 lan2等--leh4 tsiah4-koh4講。

阿三自搬徙來hit4間榮民之家了後，逐工半暝定著long2 e7搬tsit4齣，ma7是an2-ne1 e5 in1-tuann1，除了hia1-e5護士a2是學校e5關愛社團掠外，少人kap4伊有puann5-nua2。伊ma7 bat4揣醫生看，ng3望e7-tang3 ka7 tsit4个病症緊醫hoo7好，脫離苦海。伊kan1-tann1知伊tiann7-tiann7做夢，夢醒了後ma7記be7起來到底是leh4夢啥。內底e5情境tshan1像罩一層bong5霧，pue2 be7出一條tshinn1-tshioh4 e5路草，甚至伊有時根本記be7清伊家己e5名，尤其耳空邊不時有狗螺聲tsng3來挵去，liam1-mi1有人huah4 beh4討命e5聲、 liam1-mi1 koh4有機關銃掃射e5聲，害伊e5頭殼kiong7-beh4 piang1--去。有人bat4 ti7伊精神e5時問--伊，伊m7是m7 tshap4--人，無，就是大聲ka7 jiang2：『操你媽的，小心我斃了你，你這個死漢奸』。Ma7 tng1精神e5時，thang1倚靠碎sap4-sap4 e5夢境普略仔想起一寡記持。總--是，伊若看著一雙koh4一雙無目仁e5目睭空，tshan1像beh4 ka7拖落去阿鼻地獄，伊就m7敢koh4再想--ah4，伊想無伊到底犯著啥mih4罪。在我看--來，伊受tsit4款罪，對阿三來講，上帝已經對伊tsiok4赦免--ah4。落尾，彭剛知影伊老爸過去做--過e5代誌，伊tsiah4 ka7歷史e5真相沓沓仔鬥--起-來，伊老爸ti7伊心內英雄e5模樣，suah4變做一个惡魔，伊tsuann9規个人失志、起痟。Tse1 ma7變成伊一生無才調thau2 e5 kat4。

伊e5病房號是333，我koh4 e7記--eh4。你tsia1樓梯行--起-lih4，uat4倒手爿有一位守衛仔徛站，入--去ai3先申請，入--去了後koh4-khah4過隨uat4倒手爿，行到底就揣有--ah4。Hia1 e5位所是刁工安排--e5，an2-ne1伊若leh4痟，khah4 be7 hong5發現。照時間排，逐禮拜三，下晡3點是伊kap4醫生預約e5時間。聽講是為著beh4 hoo7阿三好記，tsiah4 ka7伊e5名號做阿三，tse1聽--起-來是有寡趣味kap4 ham3古。我個人khah4相信另外一種講法，就是beh4 am1-kham3阿三家己過去e5罪孽，以免有一工hoo7人發現伊看--起-來薄板瘦猴、矮跤矮跤e5模樣，過去竟然是一个殺人魔，改名裝痟是beh4利用時間沓沓仔麻痺永遠thinn7 be7完e5喙口。是講，若無ka7喙口內底e5 pu7-lang5清hoo7好勢，tiang1時e7發炎無人e7知。Lan2看目前台灣轉型正義就知，照目前暝退黨e5計策，放屁安狗心--lah4 ！台灣人beh4做主人，阿婆--a7生囝——tsiann5拚--leh4。好--lah4，我確實無資格講hia1-e5有--e5無--e5，你免用hit4-lo7目尾ka7我tshinn1 koh4目仁吊起lih4天頂，be7輸我欠你千外萬，khah4注心仔聽--leh4，講第兩擺錢ma7 ai3照起工算，我hit4-ho7身命趁一sut4仔lan5-san1 nia5。等--leh4，我lim1一喙仔茶--leh4。

Beh4講二二八--ooh1，彭豬？ Tse1我無講無人知--lah4。Ooh1，伊--ooh1。Hit4暝彭猛接著命令，就隨召集上be2-bing2 e5二十一師，要求機關銃、手榴彈……所有上有火力e5武器long2 ai3 tshuan5 hoo7好勢，準備坐船到台灣鎮壓叛亂。彭猛心內想，koh4是一kai2得著長官信任e5機會，伊be7輸是長官e5蝒蟲，真知伊e5想法。長官是siang5 ？你銀角仔頂頭hit4箍--無？好--lah4，你m7好tshap4喙。彭猛伊真享受刣人e5滋味。伊不時思念徛ti7 ji3-puh4-a2頂kuan5，雙手ka7機關銃手把lak8-tiau5-tiau5，pin1-pin1-piang3-piang3自由掃射hia1-e5民眾。雖bong2，機關銃聲kiong7-beh4 ka7人e5耳空tshak8--破，伊猶原e7-tang3聽著hia1-e5民眾e5哀聲，in1 e5哀聲kap4伊e5笑聲合奏--起-來，對伊來講，是gua9優美e5音樂。機會koh4來--ah4，伊e5血筋偷偷仔浮--出-來，tshan1像bih4 ti7塗跤e5 too7-kun2-a2，伊已經tsiok4久無tsit4種機會--ah4。頭殼內開始搬演按怎thau2放久--來e5壓迫，心臟早to1歡喜kah4 pih8-phok8跳，ham7伊leh4命令官兵e5時，ma7無法度am1-kham3伊e5激動，下跤e5官兵無的確ma7有仝款e5情緒，in1已經等be7赴ka7銃尾刀鬥--起-來，ui3台灣亡國奴e5心臟窟仔tuh8--落。Tsit4時tsun7台灣打狗已經khau1兇狂e5北風，市內治安開始亂，好佳哉有一寡學生出來維持，社會tsiah4有thang1平靜--小-可。總--是，in1實在無了解忠國人e5想法，到hit4時心內koh4 leh4 siau3想tsiann5做in1 e5一份子，na2像tsit4-ma2不時leh4 huah4「台灣是台灣人e5國家」，ti7 hit4个時代是e7 hong5拖去銃殺--e5。啊無啊，你是leh4 hau2 啥？

（後期繼續）



Sann1-kap4讀小說專欄，本文使用教育部推薦漢字kap4傳統白話字。


台文通訊BONG1報313期，2020年4月出刊。








歡迎捐款贊助李江却台語文教基金會（捐款thang1抵稅，匯款了後請通知02-23112199 ）



線上捐款(定期定額) https : / / ppt . cc / fF5bhx



線上捐款(單筆) https : / / ppt . cc / fcycox1







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
Sann1-kap4讀小說專欄，本文使用教育部推薦漢字kap4傳統白話字。
台文通訊BONG1報313期，2020年4月出刊。
台文通訊BONG1報313期，2020年4月出刊。
歡迎捐款贊助李江却台語文教基金會（捐款thang1抵稅，匯款了後請通知02-23112199 ）



線上捐款(定期定額) https : / / ppt . cc / fF5bhx



線上捐款(單筆) https : / / ppt . cc / fcycox1







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。


歡迎捐款贊助李江却台語文教基金會（捐款thang1抵稅，匯款了後請通知02-23112199 ）
線上捐款(定期定額) https : / / ppt . cc / fF5bhx
線上捐款(單筆) https : / / ppt . cc / fcycox1

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。

作者：杜信龍


‧阿三





是你問--我，我tsiah4 beh4講--e5，是我信你e7得過，你mai3收音，lin2做狗仔tsit4个習慣真bai2，kap4 guan2 hit4時做jiau3-pe5-a2 koh4-khah4厲害。我知--e5 long2講hoo7你知，mai3弄揚（ long7-iong5 ）。我記才ma7 bai2，想到佗講到佗，前後因果邏輯無的確e7 tann5--去，lan2凊凊彩彩就好，tsiah4 hah8 lan2忠國人e5性。An2-ne1講，你有了解--無？啥，ti7 2020年忠國已經解散--ah4 ！有影無影thai3 e7 an2-ne1生？



Ti7加昌路hia1，Lam3-a2-khenn1加工區大門tshuah8對面nia5，he1椰子樹生kah4 gua7-ni7仔大欉--leh4，tsiann5好揣。Hit4身顧死人怨e5銅像猶原徛thing5-thing5 be7輸leh4監視，病院內底執行戒嚴，tse1是公開e5祕密。無，你就免ke1閒工來tsia1揣--我--ah4，問kah4一支柄thang1攑。我tann1頭殼koh4 gua9精光--leh4。啥？解嚴--ah4 ！你婦jin5人，『你這個不太了解忠國人這個這個…… 』。



『我只是聽命行事，我也不願意殺你們呀！去找我們偉大的民族救星吧，m7-thang1來揣--我！ 』，伊半暝不時long2 an2-ne1 leh4 huah4-hiu1。真hiau1-hing7--ooh1。



Koh4到半暝三更，piann3大雨，愈落愈兇狂，sih4-nah4 si3-ke3 piak8，塗跤na2地動直直tsun3，親像過去仝款，惡夢koh4再照時間來揣阿三，搬演伊tsit4生所犯e5罪過，一條koh4一條不時ti7伊頭殼內出現，be7輸驚伊失去記持。M7知佗位來e5野狗sio1招做伙同齊吹狗螺，一聲koh4一聲kiong7-beh4 ka7人e5心肝挖--出-來，阿三kan1-tann1 e7-tang3一下仔雙手ng1耳空，一下仔一肢手ka7心肝搭--leh4。冤親債主一个接一个倚伊e5床墘來sio1借問，阿三伊驚惶e5 tshan1聲，比雷公聲koh4-khah4 hoo7人起雞母皮。外口e5竹pho7 kinn1-kinn1-kuaihnn8-kuaihnn8，sinn5-sinn5-suaihnn8-suaihnn8 tue3風e5節奏kap4心跳直直tshiang3入去阿三e5心肝，其實外口月娘光iann7-iann7，天星閃sih4無風，kan1-tann1蟲thua7 tshan1叫e5暗暝，眾人早to1睏kah4十三天外，阿三猶原無法度走閃tsit4款責罰。當然tse1 kap4伊過去做--過e5代誌根本be7比--eh4。



真無簡單麻霧光--ah4，等懶屍e5日頭光無情無願走入去鱟擘冊（ hau7-peh4-tsheh4 ）窗縫，送來一tsun7燒風，阿三總算e7-tang3 thau2一个大khui3，be7輸伊戰贏充滿妖魔鬼怪e5烏夜，kha1-tsiah4-phiann1 e5凊汗早to1 ka7眠床too3 kah4 tam5-lok8-lok8。總--是，tse1阿三be7致意，原底喘kah4 na2 he1-ku1 ma7變kah4順--ah4，喙角無細膩留一寡歡喜滿足e5痕跡，be7輸得著上天e5原諒，無人知影阿三到底發生啥mih4代誌。阿三ma7 m7 bat4 ka7伊後生彭剛講--過，是彭剛無細膩知--e5。Tse1 lan2等--leh4 tsiah4-koh4講。



阿三自搬徙來hit4間榮民之家了後，逐工半暝定著long2 e7搬tsit4齣，ma7是an2-ne1 e5 in1-tuann1，除了hia1-e5護士a2是學校e5關愛社團掠外，少人kap4伊有puann5-nua2。伊ma7 bat4揣醫生看，ng3望e7-tang3 ka7 tsit4个病症緊醫hoo7好，脫離苦海。伊kan1-tann1知伊tiann7-tiann7做夢，夢醒了後ma7記be7起來到底是leh4夢啥。內底e5情境tshan1像罩一層bong5霧，pue2 be7出一條tshinn1-tshioh4 e5路草，甚至伊有時根本記be7清伊家己e5名，尤其耳空邊不時有狗螺聲tsng3來挵去，liam1-mi1有人huah4 beh4討命e5聲、 liam1-mi1 koh4有機關銃掃射e5聲，害伊e5頭殼kiong7-beh4 piang1--去。有人bat4 ti7伊精神e5時問--伊，伊m7是m7 tshap4--人，無，就是大聲ka7 jiang2：『操你媽的，小心我斃了你，你這個死漢奸』。Ma7 tng1精神e5時，thang1倚靠碎sap4-sap4 e5夢境普略仔想起一寡記持。總--是，伊若看著一雙koh4一雙無目仁e5目睭空，tshan1像beh4 ka7拖落去阿鼻地獄，伊就m7敢koh4再想--ah4，伊想無伊到底犯著啥mih4罪。在我看--來，伊受tsit4款罪，對阿三來講，上帝已經對伊tsiok4赦免--ah4。落尾，彭剛知影伊老爸過去做--過e5代誌，伊tsiah4 ka7歷史e5真相沓沓仔鬥--起-來，伊老爸ti7伊心內英雄e5模樣，suah4變做一个惡魔，伊tsuann9規个人失志、起痟。Tse1 ma7變成伊一生無才調thau2 e5 kat4。



伊e5病房號是333，我koh4 e7記--eh4。你tsia1樓梯行--起-lih4，uat4倒手爿有一位守衛仔徛站，入--去ai3先申請，入--去了後koh4-khah4過隨uat4倒手爿，行到底就揣有--ah4。Hia1 e5位所是刁工安排--e5，an2-ne1伊若leh4痟，khah4 be7 hong5發現。照時間排，逐禮拜三，下晡3點是伊kap4醫生預約e5時間。聽講是為著beh4 hoo7阿三好記，tsiah4 ka7伊e5名號做阿三，tse1聽--起-來是有寡趣味kap4 ham3古。我個人khah4相信另外一種講法，就是beh4 am1-kham3阿三家己過去e5罪孽，以免有一工hoo7人發現伊看--起-來薄板瘦猴、矮跤矮跤e5模樣，過去竟然是一个殺人魔，改名裝痟是beh4利用時間沓沓仔麻痺永遠thinn7 be7完e5喙口。是講，若無ka7喙口內底e5 pu7-lang5清hoo7好勢，tiang1時e7發炎無人e7知。Lan2看目前台灣轉型正義就知，照目前暝退黨e5計策，放屁安狗心--lah4 ！台灣人beh4做主人，阿婆--a7生囝——tsiann5拚--leh4。好--lah4，我確實無資格講hia1-e5有--e5無--e5，你免用hit4-lo7目尾ka7我tshinn1 koh4目仁吊起lih4天頂，be7輸我欠你千外萬，khah4注心仔聽--leh4，講第兩擺錢ma7 ai3照起工算，我hit4-ho7身命趁一sut4仔lan5-san1 nia5。等--leh4，我lim1一喙仔茶--leh4。



Beh4講二二八--ooh1，彭豬？ Tse1我無講無人知--lah4。Ooh1，伊--ooh1。Hit4暝彭猛接著命令，就隨召集上be2-bing2 e5二十一師，要求機關銃、手榴彈……所有上有火力e5武器long2 ai3 tshuan5 hoo7好勢，準備坐船到台灣鎮壓叛亂。彭猛心內想，koh4是一kai2得著長官信任e5機會，伊be7輸是長官e5蝒蟲，真知伊e5想法。長官是siang5 ？你銀角仔頂頭hit4箍--無？好--lah4，你m7好tshap4喙。彭猛伊真享受刣人e5滋味。伊不時思念徛ti7 ji3-puh4-a2頂kuan5，雙手ka7機關銃手把lak8-tiau5-tiau5，pin1-pin1-piang3-piang3自由掃射hia1-e5民眾。雖bong2，機關銃聲kiong7-beh4 ka7人e5耳空tshak8--破，伊猶原e7-tang3聽著hia1-e5民眾e5哀聲，in1 e5哀聲kap4伊e5笑聲合奏--起-來，對伊來講，是gua9優美e5音樂。機會koh4來--ah4，伊e5血筋偷偷仔浮--出-來，tshan1像bih4 ti7塗跤e5 too7-kun2-a2，伊已經tsiok4久無tsit4種機會--ah4。頭殼內開始搬演按怎thau2放久--來e5壓迫，心臟早to1歡喜kah4 pih8-phok8跳，ham7伊leh4命令官兵e5時，ma7無法度am1-kham3伊e5激動，下跤e5官兵無的確ma7有仝款e5情緒，in1已經等be7赴ka7銃尾刀鬥--起-來，ui3台灣亡國奴e5心臟窟仔tuh8--落。Tsit4時tsun7台灣打狗已經khau1兇狂e5北風，市內治安開始亂，好佳哉有一寡學生出來維持，社會tsiah4有thang1平靜--小-可。總--是，in1實在無了解忠國人e5想法，到hit4時心內koh4 leh4 siau3想tsiann5做in1 e5一份子，na2像tsit4-ma2不時leh4 huah4「台灣是台灣人e5國家」，ti7 hit4个時代是e7 hong5拖去銃殺--e5。啊無啊，你是leh4 hau2 啥？



（後期繼續）



Sann1-kap4讀小說專欄，本文使用教育部推薦漢字kap4傳統白話字。


台文通訊BONG1報313期，2020年4月出刊。








歡迎捐款贊助李江却台語文教基金會（捐款thang1抵稅，匯款了後請通知02-23112199 ）



線上捐款(定期定額) https : / / ppt . cc / fF5bhx



線上捐款(單筆) https : / / ppt . cc / fcycox1







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
