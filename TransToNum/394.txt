台文通訊BONG1報: 《台文通訊》30歲賀詞
《台文通訊》30歲鄭良光（《台文通訊》創辦人、第1期～ 50期總編輯）智慧者teh4問Lin2 tùi1佗位來？ Beh4 tùi1佗位去？藝術家講阮來畫一蕊花獻hō͘1台語文運動者文學家講阮看著「hoo7人驚惶ê1美麗」大開ê1花蕊thián1到盡磅Thenn1 （撐） tī1烏暗暝Kam2 e7隨時lian1--去？運動者講阮感受著台灣魂ê1性命無保留無計較歡喜甘願Teh4展in1最後美麗ê1形影遠遠一陣囡仔兄teh4 huah4囡仔王子mài1 koh4藏--ah4做伙來扮公伙仔Lin2 ê1故事台灣人m7知Lan2 kā1寫--落-來人間30年，世間3 , 000年——賀《台文通訊》創刊30冬紀念李勤岸（《台文通訊》第51期～ 68期總編輯）有人e7-tang3算出lan2人e5寵物，講雖然飼五冬，等於lan2人e5 50歲。我e7-tang3算出lan2辦e5台語文刊物，一冬等於100歲。所以《台文通訊》ti7人間辦30冬，就e7-tang3流傳世間3 , 000冬。《台文通訊》所主張e5漢羅書寫文體，相信m7-na7是現此時台文書寫e5主流，ma7是有可能流傳萬世代e5台語文文體。台灣語文香火e5傳承蘇正玄（《台文通訊》第69 ～ 96期總編輯）今年是《台文通訊》30週年紀念。非常感謝「李江却台語文教基金會」ti7 2011年年底接手《台文通訊》e5編輯工作。後--來kap4《台文BONG1報》合刊做《台文通訊BONG1報》，tsiann5做台語文學化e5專業雜誌，hoo7《台文通訊》tsit4 pha1延續台灣語文香火e5「火種」，e7-tang3繼續thng5--落-去。30冬e5祝福張秀滿（《台文通訊》第97 ～ 118期總編輯）時間過真緊，一目nih4，《台文通訊》創刊到tann1已經30冬！我真榮幸bat4參與《台文通訊》編輯e5 khang1-khue3，koh4擔任過總編輯，ti7 tsit4中間我學習真濟，真寶惜tsit4个經驗。 一粒種子，puh4芽成長，祝福伊繼續大欉，開花結子！祝福《台文通訊》30冬葉國基（《台文通訊》第119-142期總編輯）嬰仔inn1-inn1睏，一暝大一寸一目nih4 30冬，嬰仔變大人30个春夏秋冬海外轉戰tui3美國L . A1 . Ha1-ua2-ih4到Thoo1-lun2-thoohTann1親像salmon1來歸鄉祝福《台文通訊BONG1報》30冬生湠無停，ti7 Formosa1故鄉感謝逐家為台語付出吳宗信（陽明交通大學機械工程學系教授，2021年8--月起接任國家太空中心主任）《台文通訊》已經30年--ah4 ！真無簡單，感謝ti7 tsit4个過程中所有有志辛苦堅持e5付出。伊是我出國讀博士，開始有台灣意識以後，第一本接觸e5台語文月刊。透過伊e5文章，我學習著正確e5語言態度，也就是文字是使用來記載語言最主要e5元素（聲音kap4語法） e5工具。所有e5語言long2是平等--e5，ma7 hoo7 我對台語復興e5態度kap4做法提供健康e5養份。最後，願伊thang1繼續發行--落-去直到永遠，tsiann5 做一本有影響力e5《台文通訊》。島內、海外sann1結連復振台語周清玉（台灣母語聯盟理事長） 30年前e5台灣，ti7 kan1-na1 e7-tang3講所謂e5 『國語』 e5年代，台灣人be7-tang3講家己e5台灣話；海外kap4島內e5人民，人雖然分離，心猶原sann1結連，創立《台文通訊》，tse1是真寶貴e5感情kap4智慧！連續30年海內外sann1連無歇無煞，是偌濟人e5疼惜、努力kap4堅持！阮ng3《台文通訊》團隊致上大e5尊敬kap4感謝！好佳哉！台語文火脈無hua1--去，漸漸愈濟人覺醒，加入台語文復振e5隊伍。台灣母語聯盟全體long2 e7跤步同齊，做伙拍拚！台灣人加油！推動文字化ham7文學化e5重要鄭麗君（青平台基金會董事長）我ti7文化部長任內bat4參與推動《國家語言發展法》e5立法，助力各族群語言e5復振、傳承kah4繼續發展；深深體會著：若無《台文通訊》30冬來tshui1-sak4台灣本土語言e5文字化ham7文學化，ti7-leh4民間粒積e5 khui3力，lan2 ti7體制內ma7無才調進一步tshui1-sak4改變，實行文化平權。我真愛kah4家己e5囡仔講台語。邀請逐家做伙支持《台文通訊》，hoo7 koh4-khah4濟台灣囡仔thang1有自信來講家己e5母語，寫家己e5文字。邀請逐家來sio1-king7陳柏惟（立法委員）《台文通訊》創刊號是1991年出刊，伊有親像puh4芽ma7親像火種e5 logo1。古早人講「三十而立」，tsit4份刊物tsiah4濟年來猶原無be7記得當初e5目標kap4理念。Ng3望《台文通訊》thang1繼續成長、大欉，延續本土語言e5香火。邀請逐家來sio1-king7，做伙來生湠台語文化到萬世代。母語傳承，文化記憶林昶佐（立法委員）《台文通訊》今年30歲--ah4，tse1原本是鄭良光、李豐明等前輩成立e5「台文習作會」當年ti7美國L . A1 . tui3學習台語電腦文書開始，進入台文書寫、台語文學賞析，進一步串聯台灣kap4美國e5台文團體、學術研究等，為30年前hit4个台灣劇變e5年代，留落一phian3 phong1-phai3 e5母語塗壤。《台文通訊》就ti7 tsit4 phian3塗壤中puh4-inn2 、大漢，tsiann5做現存iau2 teh4發行中、上長久e5台文刊物。Tsit4份刊物m7-na7是一份母語傳承e5火種，koh4 e7-tang3 hoo7 lan2透過其中e5作品看著30年來台、美兩地，台灣人e5思維想法、生活習慣等文化記憶，tsiok4值得逐家來讀、大力支持！普及台文書寫，建立民族主體意識楊大正（滅火器樂團團長）台灣語文e5斷種危機，一直是濟濟朋友擔心e5問題，少年世代聽無，無願意講e5狀況確實hoo7人憂心。是講tsit4幾年有真濟tsiok4受歡迎e5藝術作品，無論是電影戲劇iah4是音樂，long2是全台語--e5，雖然危機原在，但是我認為無需要過度悲觀。李江却台語文教基金會久年來一直ti7台語正字e5讀寫系統上，扮演非常重要e5角色，透過普及近代台文書寫e5形式，建立台灣語言e5民族主體意識～《台文通訊》是近代台文運動上重要e5台文刊物。請逐家繼續支持吳永吉（董事長樂團團長）講台語，hoo7我有自信，唱台語，hoo7我有靈魂。《台文通訊》30年，逐家繼續支持30年。----------------------------------------------------- #台文通訊30歲 專欄。台文通訊BONG1報328期，2021年7月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
