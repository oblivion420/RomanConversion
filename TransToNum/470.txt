台文通訊BONG1報: 搬厝--e5 （一）作者：陳惠美士官學校退伍，盧--e5 kap4辜--e5 long2 bat4去駛過大南客運，真拄好，tsit4段期間，in1一个人ti7車頂騙著一个某，了後，tsiah4同齊離職來醫學院做警衛。盧--e5是辜--e5 e5學長，生做細粒子，爛性，m7-koh4一支喙hoo5-lui3-lui3，死--e5有法度講kah4變活--e5。辜--e5大欉，歹性地，m7-koh4骨力，pinn3東pinn3西，規頭殼kan1-na1想beh4 ke1趁寡錢。兩人其實個性be7 hah8，tiann7-tiann7 tak4來tak4去。阿麗kap4阿林e5查某囝讀醫學院內底e5幼稚園，逐日ai3接送；放假，一家口仔koh4 tshiang5-tsai7去peh4醫學院邊仔e5軍艦岩。Ti7人e5地盤出出入入，ham7 in1，tui3 tim3頭sio1借問，到笑談五四三，尾後suah4 tsiann5做e7-tang3做伙家庭聚會e5好朋友。Hit4-tsun7，北淡線e5火車koh4 leh4開，石牌火車站附近，有一間叫做「大樹跤」 e5羊肉爐，食--過--e5 long2呵咾。冬天，寒kah4 phih8-phih8-tsun3 e5時，就有人流喙瀾想beh4食，huah4一聲，分頭仔去買湯底、火鍋料、高麗菜kap4燒hut4-hut4 e5山東大饅頭。醫學院警衛室，停一目nih4仔，就e7鼻著一tsun7芳kong3-kong3好食mih8 e5味，一陣人徛ti7 hia1，大喙細喙一直hut4。一面食，一面互相lau3-khui3，ka7早前phann7 tshit4仔e5笑詼代iah4-iah4--出-來。芬芳年輕愛sng2，高中畢業無聊就去做車掌，tue3著盧--e5 e5車，盧--e5看伊美麗古錐，ai3 ka7創治，芬芳受氣，pi1仔刁工pun5 kah4 ki1-ki1叫，盧--e5耳空that4--起-來，牙仔giang3-giang3，tui3後視鏡笑，然後雙手攑kuan5-kuan5，假做投降，suah4 an2-ne1 sng2出感情，兩个差beh4一齒年。後--來，無隨車小姐，運將兼做車掌，學生e5月票，坐一遍ai3剪一空。雅雪讀商專夜間部e5時，時常坐著辜--e5 e5車，就徛踮頭前替伊剪，聽講辜--e5人氣旺，目睭大蕊e7電--人，查某學生sio1爭beh4 ka7 tau3-sann1-kang7，結果雅雪勝出。但是，日子m7是像扮公家伙仔an2-ne1就e7得過。阿毅ham7辜--e5仝梯--e5，是辜--e5上欽佩e5人，伊退伍了後，開一間公司，leh4做搬厝--e5。阿毅先貸款買厝ti7士林磺溪駁岸邊上尾段，tse1所在少人來，貨車e7用得停。進前in1兜頭前是一个pun3-so3場，住戶kap4里長tshiann3人來做伙清清--leh4，thuann2 hoo7平，分做一區一區，hoo7逐个認養。阿毅in1某燕--a3認tsiok4大phian3，si3-ke3去khioh4狗屎來埋，胡蠅蠓仔ti7頂頭iann7-iann7飛。等到胡蠅蠓仔無--去e5時，伊就塗掘掘--leh4，種樹仔、花草。 An2-ne1時間沓沓仔過，年久月深，in1 e5門口埕已經親像一个公園。阿毅e5搬厝公司tshiann3幾若个工人，有遠路來e5原住民，伊ti7隔壁稅兩間房，hoo7 in1食，koh4 hoo7 in1蹛。辜--e5不時leh4褒阿毅e5某偌好拄偌好，偌gau5拄偌gau5，怨嘆雪--a3無半撇，取食取睏。M7-koh4，來警衛室食「大樹跤」羊肉爐，long2阿毅孤一个來，燕--a3從來m7 bat4行跤到，阿麗tsiok4想beh4去ham7伊熟sai7--一-下。公園一條石頭路通到阿毅in1門口，tse1是搬厝人e5厝？阿麗大開眼界。壁邊四季海棠、非洲鳳仙tng1-leh4開，客廳入門，兩个玻璃櫥仔，各式各樣e5茶鈷、茶甌、石頭拭kah4反光。倚近灶跤hit4爿囥大魚缸，飼一隻紅龍，房間tsit4爿吊一片素素、 ting1-ting1-tang1-tang1 e5珠簾，kap4外口隔開。細細欉、青翠e5馬拉巴栗排規列，事務桌頂一盆紅花，兩枝電話。阿毅khiau1跤坐ti7辦公椅，手giap8一支薰，喙齒烏烏，喙脣紅紅水水，檳榔拄phui3--出-來e5款，笑hai1-hai1，講： 「 Guan2某是『花癡』，『愛花成癡』。」燕--a3一人倒一杯冰咖啡，一大盤水果，隨在人食。工人做工tng2--來，交錢交鎖匙。「贏kiau2--e5，昨暝lim1到幾點？ 」阿毅ka7招呼。「無lim1--lah4 ！頭家若beh4請，tsiah4 ke1 lim1--幾-杯-仔。」贏kiau2--e5身軀a1-tsa1，看--起-來有忝，sian7 -tauh4-tauh4 ka7應。「明仔載下晡兩點，承德路五段到淡水清水街。」燕仔拆一張單仔hoo7贏kiau2--e5。燕仔生做肥軟仔肥軟，聲幼幼，喙jiau2仔翹翹，好笑神。本底ti7北投市場賣衫，生理場慣勢，啥mih8 long2 m7驚。阿毅退伍了後，想beh4做搬厝--e5，kap4伊參詳，伊無第二句話，擔位收收--leh4，tng2來huann7盤接電話。「 Tui3佗位搬到佗位？ 」 「幾樓搬幾樓？ Kam2有電梯？ 」 「有偌濟mih8件？ 」 「 An2-ne1一台噸半--e5就有夠--ah4。」 「 Be7--lah4 ！ Guan2 be7 khah4貴--lah4 ！你e7-sai2去比看mai7--leh4 ！ 」 Na2問，na2記，價siau3隨決--lueh4，工人ma7排--出-來。阿毅講，若mih8件濟，就ai3去現場估，in1翁仔某，隨時ai3有一人ti7--leh4，無，生理就e7漏接。Tui3燕--a3 in1兜出-來，阿麗家己行去駁岸頂，tse1駁岸tann1仔做無幾冬，因為風颱雨，磺溪溪水時常漲kuan5，淹田淹厝，tsiah4做--e5，用大粒石頭、磚仔、紅毛塗khong7 kah4真自然色，無畫烏漆白。頂面做人行步道，一爿圍欄杆，一爿種金露花，一直行，e7-tang3行到天母西路。頭前就是大屯山、七星山，視野曠闊；白翎鷥ti7水面飛，飛忝si3-ke3歇，白頭khok4仔一對一對走sio1-jiok4，山暗光gong7呆gong7呆，khi1頭ti7 hia1看東看西，電火柱頂，ti1-lioo1-ti1-lioo1，m7 bat4看--過e5鳥隻，ma7 leh4宣佈伊心頭舒爽。自然山水，hoo7濟濟人愛來tsia1散步、運動，阿麗感覺tsiok4快活。阿毅生理愈做愈大，穡頭愈接愈濟，工人有時ma7 e7堪be7-tiau5，起phui3面。Tsit4日暗頓，燕仔tok4半隻鹹水雞，切兩條士林大煙腸，一盤tsinn3料，炒青菜，kun5一鼎菜頭湯，工人看--著，嫌，摔碗摔箸。「 An2-ne1 thai3食e7飽？無力beh4按怎做khang1-khue3 ？ 」 「 M7食mai3食，m7做mai3做！ 『不做滾蛋！ 』 」阿毅做工iau2未tng2--來，燕--a3無先壓--lueh4 be7-sai2。緊khoo1阿毅： 「輸筊--e5輸筊，使性地，造反--ah4，你緊tng2--來！ 」阿毅冷靜，請in1一包檳榔，笑笑ka7留，輸kiau2--e5 m7，贏kiau2--e5 kap4輸kiau2--e5包袱仔款款--leh4做伙走。後--來，燕--a3就無koh4包工人e5伙食。辜--e5欣羨阿毅選著行趁著錢，拄好tsit4个欠人e5時tsun7，想講ainn7冰箱、洗衫機ma7是khu5--lueh4 、 peh4--khaih4一个khut4-se3 nia7-nia7，學就e7，kan1-na1做警衛死頭路仔月給無幾tsiam1，就招盧--e5下班輪流去thap4 hit4个khueh4。有時，做kah4喘phenn7-phenn7，阿林ma7 e7 hong5叫去鬥跤手。An2-ne1絞群絞伴，拄仔著，日--時做煞，暝--時就sio1招去行義路食溫泉餐廳，食飽lim1爽，泡溫泉等酒退，一陣人坐阿毅e5休旅車，吹山風，唱山歌，搖搖擺擺落--來。（後期繼續） Sann1-kap4讀小說專欄，本文使用教育部推薦漢字kap4臺灣閩南語羅馬字拼音方案。台文通訊BONG1報302期，2019年5月出刊。--------------------------------------------李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：陳惠美1士官學校退伍，盧--e5 kap4辜--e5 long2 bat4去駛過大南客運，真拄好，tsit4段期間，in1一个人ti7車頂騙著一个某，了後，tsiah4同齊離職來醫學院做警衛。盧--e5是辜--e5 e5學長，生做細粒子，爛性，m7-koh4一支喙hoo5-lui3-lui3，死--e5有法度講kah4變活--e5。辜--e5大欉，歹性地，m7-koh4骨力，pinn3東pinn3西，規頭殼kan1-na1想beh4 ke1趁寡錢。兩人其實個性be7 hah8，tiann7-tiann7 tak4來tak4去。阿麗kap4阿林e5查某囝讀醫學院內底e5幼稚園，逐日ai3接送；放假，一家口仔koh4 tshiang5-tsai7去peh4醫學院邊仔e5軍艦岩。Ti7人e5地盤出出入入，ham7 in1，tui3 tim3頭sio1借問，到笑談五四三，尾後suah4 tsiann5做e7-tang3做伙家庭聚會e5好朋友。Hit4-tsun7，北淡線e5火車koh4 leh4開，石牌火車站附近，有一間叫做「大樹跤」 e5羊肉爐，食--過--e5 long2呵咾。冬天，寒kah4 phih8-phih8-tsun3 e5時，就有人流喙瀾想beh4食，huah4一聲，分頭仔去買湯底、火鍋料、高麗菜kap4燒hut4-hut4 e5山東大饅頭。醫學院警衛室，停一目nih4仔，就e7鼻著一tsun7芳kong3-kong3好食mih8 e5味，一陣人徛ti7 hia1，大喙細喙一直hut4。一面食，一面互相lau3-khui3，ka7早前phann7 tshit4仔e5笑詼代iah4-iah4--出-來。芬芳年輕愛sng2，高中畢業無聊就去做車掌，tue3著盧--e5 e5車，盧--e5看伊美麗古錐，ai3 ka7創治，芬芳受氣，pi1仔刁工pun5 kah4 ki1-ki1叫，盧--e5耳空that4--起-來，牙仔giang3-giang3，tui3後視鏡笑，然後雙手攑kuan5-kuan5，假做投降，suah4 an2-ne1 sng2出感情，兩个差beh4一齒年。後--來，無隨車小姐，運將兼做車掌，學生e5月票，坐一遍ai3剪一空。雅雪讀商專夜間部e5時，時常坐著辜--e5 e5車，就徛踮頭前替伊剪，聽講辜--e5人氣旺，目睭大蕊e7電--人，查某學生sio1爭beh4 ka7 tau3-sann1-kang7，結果雅雪勝出。但是，日子m7是像扮公家伙仔an2-ne1就e7得過。2阿毅ham7辜--e5仝梯--e5，是辜--e5上欽佩e5人，伊退伍了後，開一間公司，leh4做搬厝--e5。阿毅先貸款買厝ti7士林磺溪駁岸邊上尾段，tse1所在少人來，貨車e7用得停。進前in1兜頭前是一个pun3-so3場，住戶kap4里長tshiann3人來做伙清清--leh4，thuann2 hoo7平，分做一區一區，hoo7逐个認養。阿毅in1某燕--a3認tsiok4大phian3，si3-ke3去khioh4狗屎來埋，胡蠅蠓仔ti7頂頭iann7-iann7飛。等到胡蠅蠓仔無--去e5時，伊就塗掘掘--leh4，種樹仔、花草。 An2-ne1時間沓沓仔過，年久月深，in1 e5門口埕已經親像一个公園。阿毅e5搬厝公司tshiann3幾若个工人，有遠路來e5原住民，伊ti7隔壁稅兩間房，hoo7 in1食，koh4 hoo7 in1蹛。辜--e5不時leh4褒阿毅e5某偌好拄偌好，偌gau5拄偌gau5，怨嘆雪--a3無半撇，取食取睏。M7-koh4，來警衛室食「大樹跤」羊肉爐，long2阿毅孤一个來，燕--a3從來m7 bat4行跤到，阿麗tsiok4想beh4去ham7伊熟sai7--一-下。公園一條石頭路通到阿毅in1門口，tse1是搬厝人e5厝？阿麗大開眼界。壁邊四季海棠、非洲鳳仙tng1-leh4開，客廳入門，兩个玻璃櫥仔，各式各樣e5茶鈷、茶甌、石頭拭kah4反光。倚近灶跤hit4爿囥大魚缸，飼一隻紅龍，房間tsit4爿吊一片素素、 ting1-ting1-tang1-tang1 e5珠簾，kap4外口隔開。細細欉、青翠e5馬拉巴栗排規列，事務桌頂一盆紅花，兩枝電話。阿毅khiau1跤坐ti7辦公椅，手giap8一支薰，喙齒烏烏，喙脣紅紅水水，檳榔拄phui3--出-來e5款，笑hai1-hai1，講： 「 Guan2某是『花癡』，『愛花成癡』。」燕--a3一人倒一杯冰咖啡，一大盤水果，隨在人食。工人做工tng2--來，交錢交鎖匙。「贏kiau2--e5，昨暝lim1到幾點？ 」阿毅ka7招呼。「無lim1--lah4 ！頭家若beh4請，tsiah4 ke1 lim1--幾-杯-仔。」贏kiau2--e5身軀a1-tsa1，看--起-來有忝，sian7 -tauh4-tauh4 ka7應。「明仔載下晡兩點，承德路五段到淡水清水街。」燕仔拆一張單仔hoo7贏kiau2--e5。燕仔生做肥軟仔肥軟，聲幼幼，喙jiau2仔翹翹，好笑神。本底ti7北投市場賣衫，生理場慣勢，啥mih8 long2 m7驚。阿毅退伍了後，想beh4做搬厝--e5，kap4伊參詳，伊無第二句話，擔位收收--leh4，tng2來huann7盤接電話。「 Tui3佗位搬到佗位？ 」 「幾樓搬幾樓？ Kam2有電梯？ 」 「有偌濟mih8件？ 」 「 An2-ne1一台噸半--e5就有夠--ah4。」 「 Be7--lah4 ！ Guan2 be7 khah4貴--lah4 ！你e7-sai2去比看mai7--leh4 ！ 」 Na2問，na2記，價siau3隨決--lueh4，工人ma7排--出-來。阿毅講，若mih8件濟，就ai3去現場估，in1翁仔某，隨時ai3有一人ti7--leh4，無，生理就e7漏接。Tui3燕--a3 in1兜出-來，阿麗家己行去駁岸頂，tse1駁岸tann1仔做無幾冬，因為風颱雨，磺溪溪水時常漲kuan5，淹田淹厝，tsiah4做--e5，用大粒石頭、磚仔、紅毛塗khong7 kah4真自然色，無畫烏漆白。頂面做人行步道，一爿圍欄杆，一爿種金露花，一直行，e7-tang3行到天母西路。頭前就是大屯山、七星山，視野曠闊；白翎鷥ti7水面飛，飛忝si3-ke3歇，白頭khok4仔一對一對走sio1-jiok4，山暗光gong7呆gong7呆，khi1頭ti7 hia1看東看西，電火柱頂，ti1-lioo1-ti1-lioo1，m7 bat4看--過e5鳥隻，ma7 leh4宣佈伊心頭舒爽。自然山水，hoo7濟濟人愛來tsia1散步、運動，阿麗感覺tsiok4快活。3阿毅生理愈做愈大，穡頭愈接愈濟，工人有時ma7 e7堪be7-tiau5，起phui3面。Tsit4日暗頓，燕仔tok4半隻鹹水雞，切兩條士林大煙腸，一盤tsinn3料，炒青菜，kun5一鼎菜頭湯，工人看--著，嫌，摔碗摔箸。「 An2-ne1 thai3食e7飽？無力beh4按怎做khang1-khue3 ？ 」 「 M7食mai3食，m7做mai3做！ 『不做滾蛋！ 』 」阿毅做工iau2未tng2--來，燕--a3無先壓--lueh4 be7-sai2。緊khoo1阿毅： 「輸筊--e5輸筊，使性地，造反--ah4，你緊tng2--來！ 」阿毅冷靜，請in1一包檳榔，笑笑ka7留，輸kiau2--e5 m7，贏kiau2--e5 kap4輸kiau2--e5包袱仔款款--leh4做伙走。後--來，燕--a3就無koh4包工人e5伙食。辜--e5欣羨阿毅選著行趁著錢，拄好tsit4个欠人e5時tsun7，想講ainn7冰箱、洗衫機ma7是khu5--lueh4 、 peh4--khaih4一个khut4-se3 nia7-nia7，學就e7，kan1-na1做警衛死頭路仔月給無幾tsiam1，就招盧--e5下班輪流去thap4 hit4个khueh4。有時，做kah4喘phenn7-phenn7，阿林ma7 e7 hong5叫去鬥跤手。An2-ne1絞群絞伴，拄仔著，日--時做煞，暝--時就sio1招去行義路食溫泉餐廳，食飽lim1爽，泡溫泉等酒退，一陣人坐阿毅e5休旅車，吹山風，唱山歌，搖搖擺擺落--來。（後期繼續） Sann1-kap4讀小說專欄，本文使用教育部推薦漢字kap4臺灣閩南語羅馬字拼音方案。台文通訊BONG1報302期，2019年5月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1有固定的長期捐款， 讓更多的台語文相關計畫可以穩定的推行，感謝逐家。郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。