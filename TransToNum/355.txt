台文通訊BONG1報: Ka7台灣社會e5好mih8 khioh4倒tng2--來 ——2021年台大歷史系視訊畢業典禮致詞各位同學，老師e5導生，以及線頂e5家長，逐家好。今仔日是同學e5畢業典禮，你可能ti7心內ti7-leh4想——啊，tsit4个老師哪e7 ti7-leh4講台語——你若聽有，就聽看mai7--leh4 ；若聽無，ma7無要緊。我想，大部份e5人ti7伊後--來e5人生，long2 be7記得畢業典禮老師講過啥mih4話；就比如線頂e5家長，kam2 iau2-koh4有人e7記得結婚典禮hit4當時貴賓e5致詞--無？我想，真少人e7記--得，逐家e7記--得--e5，就是一个氣氛。畢業典禮是一个儀式，儀式上重要--e5就是氣氛。講著氣氛，今年真特殊，因為疫情e5關係，變成ti7線頂來舉辦，tsiok4親像過去「空中」 e5概念，tsit4-ma2講是「視訊」。Tse1是歷史上m7 bat4發生e5代誌，未來e5世界e7變成啥mih4款，hoo7人真擔心。舊年正--月，tsit4个肺炎病毒iau2未開始大ue3大湠e5進前，啥mih4人e7知影巴黎be7-tang3演歌劇neh4，意大利be7-tang3去遊覽neh4 ？ Siang2 e7知影lan2今仔日e7 ti7空中舉辦畢業典禮neh4 ？ Tsit4个奸巧e5病毒改變世界，未來充滿無安定，si3-ke3 long2是危機。Lin2 tsit4-ma2差不多22歲，後--來e5人生平均iau2有60年，一甲子，一定ai3真注意局勢e5變化。台灣e5未來ham7 lin2上有關係，一定ai3關心。假使你ti7歷史系若無學著「歷史思維」，ma7 be7赴--ah4 ； m7-koh4，上無ai3 e7-hiau2看世界按怎teh4變化。遠--e5，Tibet4 （ 『圖博』 ／西藏） kap4 Uygur1 （ 『維吾爾』 ），lan2就mai3講。香港to1明明ti7邊--a1，tsit4兩冬來in1 e5少年人用性命演hoo7你看——你若看無，he1 ma7無法度；若看有，一定ai3想辦法保護lan2台灣。最近e5疫苗之亂，e7-tang3看出台灣真危險，tit4-beh4沉--落-去。Lin2 ai3學e7-hiau2看代誌、看世局。Ui3 5--月下旬到tsit4-ma2，lan2看著tsit4个社會有一陣人，「無理取鬧」，iau1飽吵，na2親像大人大種e5紅嬰仔，華語講是『巨嬰』。其他，造謠--lah4 、放假消息--lah4 、兩面人--lah——1明明偷種珠，koh4蹧躂珍貴e5疫苗kap4贈送e5國家，tse1我ti7 tsia1就mai3 koh4講。我想beh4講--e5就是，tse1 m7是做人e5基本道理。台灣過去e5社會真重人情義理，最近ti7 YooTube1限時觀看e5舞台劇《人間條件》，吳念真編劇／導演--e5，真濟人看。伊有一个主題就是teh4講台灣社會道義觀e5消失、拍無--去——這項代誌。Tse1 e7-tang3講是戰後黨國教育上負面e5結局，已經是離譜到m7知影beh4按怎來講--伊。假使戰前出世e5前輩e7得ui3安歇e5所在，醒--起-來，一定be7認得tsit4个社會——tse1 kam2是lan2台灣？ ——我想in1 e7 an2-ne1問。Lin2成長e5環境真無仝，老師ng3望lin2 e7-tang3 ka7台灣社會本來好e5 mih8件，koh4 khioh4倒tng2--來，ai3做一个誠實、正直、 bat4是非，有原則e5人。未來是lin2 e5，台灣社會e5自由民主化，得--來真無簡單，ma7 m7是真正穩固，iau2未到佛家語講e5 「 be7退轉」 e5程度，隨時e7拍無--去。香港是我做學生e5時，tsiok4欣羨e5所在，真自由，啥mih4冊long2看e7著，m7-koh4，tsit4-ma2變成an2-ne1。台灣一定ai3保tiau5自由民主，tse1 tioh8-ai3靠lan2逐家做伙來顧。另外，就是be7-tang3 kan1-ta1想beh4靠別國來ka7 lan2保護，家己e5所在家己一定ai3有才調來ka7伊保護，tse1 tsiah4實在，tse1 tsiah4靠e7 tiau5。如果tse1是lan2 e5 「本願」，m7-thang1 siau3想「他力本願」。「自力本願」，tsiah4是正途。最後，祝逐家平安健康，lan2 e5島嶼e7-tang3度過疫情e5 tsit4个厄。祝福逐家。#演講稿專欄，本文使用教育部推薦漢字kap4臺灣閩南語羅馬字拼音方案。#台文通訊BONG1報 328期，2021年7月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：周婉窈（作者是台灣大學歷史系教授，原文ti7作者個人面冊： https : / / www . facebook4 . com1 / tsoo1 . wanyao1 / posts1 / 10217295450693090，經過作者同意轉載，文字有小可修改。）各位同學，老師e5導生，以及線頂e5家長，逐家好。今仔日是同學e5畢業典禮，你可能ti7心內ti7-leh4想——啊，tsit4个老師哪e7 ti7-leh4講台語——你若聽有，就聽看mai7--leh4 ；若聽無，ma7無要緊。我想，大部份e5人ti7伊後--來e5人生，long2 be7記得畢業典禮老師講過啥mih4話；就比如線頂e5家長，kam2 iau2-koh4有人e7記得結婚典禮hit4當時貴賓e5致詞--無？我想，真少人e7記--得，逐家e7記--得--e5，就是一个氣氛。畢業典禮是一个儀式，儀式上重要--e5就是氣氛。講著氣氛，今年真特殊，因為疫情e5關係，變成ti7線頂來舉辦，tsiok4親像過去「空中」 e5概念，tsit4-ma2講是「視訊」。Tse1是歷史上m7 bat4發生e5代誌，未來e5世界e7變成啥mih4款，hoo7人真擔心。舊年正--月，tsit4个肺炎病毒iau2未開始大ue3大湠e5進前，啥mih4人e7知影巴黎be7-tang3演歌劇neh4，意大利be7-tang3去遊覽neh4 ？ Siang2 e7知影lan2今仔日e7 ti7空中舉辦畢業典禮neh4 ？ Tsit4个奸巧e5病毒改變世界，未來充滿無安定，si3-ke3 long2是危機。Lin2 tsit4-ma2差不多22歲，後--來e5人生平均iau2有60年，一甲子，一定ai3真注意局勢e5變化。台灣e5未來ham7 lin2上有關係，一定ai3關心。假使你ti7歷史系若無學著「歷史思維」，ma7 be7赴--ah4 ； m7-koh4，上無ai3 e7-hiau2看世界按怎teh4變化。遠--e5，Tibet4 （ 『圖博』 ／西藏） kap4 Uygur1 （ 『維吾爾』 ），lan2就mai3講。香港to1明明ti7邊--a1，tsit4兩冬來in1 e5少年人用性命演hoo7你看——你若看無，he1 ma7無法度；若看有，一定ai3想辦法保護lan2台灣。最近e5疫苗之亂，e7-tang3看出台灣真危險，tit4-beh4沉--落-去。Lin2 ai3學e7-hiau2看代誌、看世局。Ui3 5--月下旬到tsit4-ma2，lan2看著tsit4个社會有一陣人，「無理取鬧」，iau1飽吵，na2親像大人大種e5紅嬰仔，華語講是『巨嬰』。其他，造謠--lah4 、放假消息--lah4 、兩面人--lah——1明明偷種珠，koh4蹧躂珍貴e5疫苗kap4贈送e5國家，tse1我ti7 tsia1就mai3 koh4講。我想beh4講--e5就是，tse1 m7是做人e5基本道理。台灣過去e5社會真重人情義理，最近ti7 YooTube1限時觀看e5舞台劇《人間條件》，吳念真編劇／導演--e5，真濟人看。伊有一个主題就是teh4講台灣社會道義觀e5消失、拍無--去——這項代誌。Tse1 e7-tang3講是戰後黨國教育上負面e5結局，已經是離譜到m7知影beh4按怎來講--伊。假使戰前出世e5前輩e7得ui3安歇e5所在，醒--起-來，一定be7認得tsit4个社會——tse1 kam2是lan2台灣？ ——我想in1 e7 an2-ne1問。Lin2成長e5環境真無仝，老師ng3望lin2 e7-tang3 ka7台灣社會本來好e5 mih8件，koh4 khioh4倒tng2--來，ai3做一个誠實、正直、 bat4是非，有原則e5人。未來是lin2 e5，台灣社會e5自由民主化，得--來真無簡單，ma7 m7是真正穩固，iau2未到佛家語講e5 「 be7退轉」 e5程度，隨時e7拍無--去。香港是我做學生e5時，tsiok4欣羨e5所在，真自由，啥mih4冊long2看e7著，m7-koh4，tsit4-ma2變成an2-ne1。台灣一定ai3保tiau5自由民主，tse1 tioh8-ai3靠lan2逐家做伙來顧。另外，就是be7-tang3 kan1-ta1想beh4靠別國來ka7 lan2保護，家己e5所在家己一定ai3有才調來ka7伊保護，tse1 tsiah4實在，tse1 tsiah4靠e7 tiau5。如果tse1是lan2 e5 「本願」，m7-thang1 siau3想「他力本願」。「自力本願」，tsiah4是正途。最後，祝逐家平安健康，lan2 e5島嶼e7-tang3度過疫情e5 tsit4个厄。祝福逐家。#演講稿專欄，本文使用教育部推薦漢字kap4臺灣閩南語羅馬字拼音方案。#台文通訊BONG1報 328期，2021年7月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。