台文通訊BONG1報: Beh4食好魚，就近海墘（一）作者：林綉華上台語課e5時，老師為逐家紹介世間e5冊，叫學生囡仔tng2--去，ai3去圖書館iah4是冊店揣一本家己上kah4意e5冊，紮來學校，所以放學了後，曉娟暗頓食飽，就kap4哥哥、姊姊去seh8冊店--looh4。In1一行入去冊店，就看著同學已經ti7 hia1--ah4 ！曉娟：阿凱、阿亮、小芸、小柏，lin2也來tsit4間leh4揣--ooh4 ！小芸：是啊！人講： 「 Beh4食好魚，就近海墘」，tsit4間是tse1附近上大間e5冊店，內面e5冊是有夠濟--e5，當然ma7來tsit4間啊……阿凱：我聽講最近有出真濟新e5冊，tsia1 m7知有iah4無？阿亮：是啥mih4新冊hânn1 ？ Kam2有尪仔冊？曉娟：阿亮！你頭殼內想--e5 long2是『機器貓小叮噹』 honn7 ？阿亮：你錯--looh4 ！ Tsit4-ma2 tng1流行--e5是『少年花田一路』，而且koh4有台語版--e5 oo9。曉娟： 「山可移，性不可移」，你--ooh4 ！真正是無藥醫……小柏：其實尪仔冊ma7無啥mih4 m7好啊，親像guan2媽媽就買一套《論語》 e5尪仔冊hoo7--我，內面ka7 lan2無法度thang1體會e5話語用圖畫--出-來，邊--a1 koh4用白話解sueh4，不止仔有水準neh4 ！阿亮：就是講--m7 ！人我ma7是一个有class1 e5人neh4 ！曉娟： Hngh4，「家己褒，khah4 be7臭臊 」，問題是你kam2有看tsiah4有水準e5尪仔冊。阿亮： Hmh4，tse……1曉娟：按怎？講be7出--來--ah4 honn7 ！哥哥：曉娟，「派頭在人激--e5 」，你mai3 ka7人管hiah4濟--lah4 ！曉娟：是！阿兄。（頭家聽著tsit4陣囡仔講話hiah4大聲，就行--過-來）頭家： Lin2 kam2 e7-tang3 khah4細聲--leh4，tsia1 koh4有其他e5人beh4看冊neh4 ！全部囡仔： Ooh4 ！歹勢，歹勢！頭家： Lin2若有需要我tau3-sann1-kang7 e5所在，做lin2來ka7我講無要緊。阿凱：多謝--ooh4 ！頭家，請問lin2 tsia1有新出版e5 kap4旅遊有關e5冊--無？頭家：有！啊你是beh4國外--e5 iah4是台灣--e5 ？阿凱：台灣--e5。頭家： Tsiann5拄好，最近有進一本《台灣全旅遊》，內容真豐富，就囥ti7 C櫃hia1，kam2 ai3我tshuā1你去？阿凱： Ooh4 ！ M7免--lah4 ！我家己去揣就好，loo2-lat8 oo9 ！ （就an2-ne1頭家就koh4 tng2去櫃台hia1 ）姊姊： Ueh4 ！逐家ka7想beh4買e5冊揀揀--leh4，提去結siau3，thang1 beh4 tng2--去，我tit4-beh4聯考--ah4，be7用得浪費siunn1濟時間。（一陣囡仔m7敢koh4盤喙錦，冊買好緊提--tng2-去，準備後禮拜e5報告）時間過了真緊，目一下nih4，一禮拜就過--去--ah4，今仔日koh4是beh4上台語課--looh4，鐘仔聲一下tan5，學生仔na2走na2跳，走入去教室。老師：逐家gâu1早，逐家好！全班：老師你好！老師：頂禮拜交代e5作業，m7知逐家準備好--ah4--未？全班：準備好--ah4 ！老師： An2-ne1 lan2就來進行分享活動--looh4 ！ Siang2先來？阿亮：老師！我先！我紮--e5是《圖說台灣史》，tse1雖然是一本尪仔冊，m7-koh4內容是用真濟圖畫來講歷史。Hoo7 lan2了解台灣自古早時代到1945年所發生e5代誌。阿凱：換我，我真愛si3-ke3去tshit4-tho5，所以對旅遊e5冊真有興趣。Hit4工我去冊店揣著一本tsiok4讚e5冊，我「食好tau3 sio1報」，今仔日就為逐家介紹tsit4本《台灣全旅遊》 ……阿邦： 《台灣全旅遊》 ？ Guan2兜ma7有一本。逐擺guan2若beh4旅行，guan2爸爸long2 e7先掀tsit4本冊oo9 ！阿凱：是--lah4 ！ Tsit4本冊內底ka7 lan2台灣所有e5風景區、遊樂場所，每一个所在e5特色long2有做簡單e5介紹oo9。小乖：啊kam2有講著「食」 --e5 ？曉娟： Hoo2 ！小乖！你哪e7 tshuan3想to1是「食」 ？阿邦： Ah8無，你講伊e5身材是按怎來--e5 ？小柏： Lin2 mai3 ka7伊損（ sng2 ） --ah4--lah4，人伊是「先顧腹肚，tsiah4顧佛祖」 nia7-nia7。小乖：大箍呆，你mai3 leh4 「七--a3笑八--a3 」，也無先看家己是生做啥mih4款？阿凱：逐家mai3吵--ah4好--m7 ？ Tse1是我leh4報告neh4 ！ Lin2 an2-ne1一句來一句去，我是beh4按怎講--落-去--leh4 ？小乖： Henn1 m7--leh4 ！阿凱，你繼續講，mai3 tshap4--in1。阿凱：小乖e5問題真好，tsit4本冊e5內容是應有盡有，m7-na7有文字e5說明，koh4有附一寡khah4有代表性e5圖kap4相片oo9，ma7順sua3有附地圖kap4路線圖，當然台灣好食e5點心是be7用得欠--e5。小芸：照你an2-ne1講，m7就若有tsit4本冊，就e7-tang3全台灣遊透透--looh4 ？阿凱： He1是當然--e5--looh4 ！就提台南府城來講，tui3 「頂港有名聲，下港有出名」 e5赤崁樓、孔子廟、億載金城……，甚至是十二佃大榕（ tshing5 ），long2有介紹伊e5歷史kap4所代表e5意義。Koh4 ka7你講佗位e7-tang3食著hoo7人「呵咾kah4 e7 tak4舌」 e5擔仔麵、棺柴枋……。小柏：講著「點心」，我就流喙瀾，有一擺，guan2阿媽tshuā1我去基隆廟口，hia1是人kheh4人，tshiang7-tshiang7滾，guan2先seh8一lian——Uah3 ！ Tsiok4濟種tsiok4濟種e5點心，hoo7人看kah4花sa3-sa3，suah4 m7知beh4點佗一項khah4好？後--來決定先來一盤蚵仔煎，koh4去食一碗hia1上出名e5 「鼎邊趖」，感覺有淡薄仔飽--ah4，m7-koh4腹肚iau2有一sut4仔空位，所以就招阿媽繼續去拚一碗大大碗e5水果冰，ka7腹肚款kah4圓圓圓，阿媽講伊已經飽到嚨喉--ah4，我iau2是喙飽目睭iau1，koh4去lim1一杯「心涼脾土開」冰e5果汁tsiah4甘願。（後期繼續) ◎俗語小半仙Beh4食好魚，就近海墘Heh4 ！逐家好！我是俗語小半仙，kam2知影tsit4句「 beh4食好魚，就近海墘」是leh4講啥貨--leh4 ？相信逐家知影，魚是生ti7水--裡，就是ti7溪--裡iah4是海--裡；所以beh4食魚，當然愈近水邊愈方便。啊若an2-ne1，lan2哪m7講「近溪邊」 neh4 ？其實ma7是e7-sai2得an2-ne1講，m7-koh4相信逐家long2知影，一般講--起-來海魚是比tsiann2水魚khah4好，所以多數人long2講： 「 Beh4食好魚，就近海墘」 iah4是「 Beh4食好魚，就近海邊」，伊kap4華語e5 『靠山吃山，靠海吃海』真倚意。派頭在人激--e5 Heh4 ！逐家好！我俗語小半仙koh4來--looh4 ！啥mih8是「派頭在人激--e5 」 neh4 ？我來講hoo7 lin2聽：派頭就是人e5穿插kap4裝thānn1 、甚至是個人所kah4意e5姿態；啊啥貨是「激」 ？ Ti7 tsia1 「激」意思是隨個人所kah4意--e5，用一句現代華語詞來講，就是『只要我喜歡有什麼不可以』。Tse1 kap4過去政府對頭毛e5長度、穿裙kap4褲跤e5形式逐項long2管kah4 tsiau5著e5時代是無仝--e5 ；不而過，lan2 ma7 tioh8-ai3 e7記--得，違反善良e5風俗，iah4是妨害著別人，long2是無受允准--e5 oo9 ！食好tau3 sio1報Heh4 ！逐家好！ Lin2若知影佗位有好食mih4仔，tioh8-ai3緊報我知oo9 ！因為我ma7想beh4去食啊！各位啊！ Tse1就叫做「食好tau3 sio1報」 --lah4 ！意思就是若有啥mih4好空--e5，就緊報hoo7親tsiann5朋友知，無論是佗位有俗mih4仔、好mih4仔，iah4是lan2台灣sui2 e5風景區，long2 tioh8-ai3 tau3 sio1報tsiah4應該； tse1 kap4 khah4早e5一句真出名e5華語廣播詞『請大家告訴大家』真倚意。先顧腹肚，tsiah4顧佛祖Heh4 ！逐家好！我俗語小半仙koh4來--looh4 ！ 「先顧腹肚，tsiah4顧佛祖」是啥mih4意思neh4 ？原來「腹肚」是leh4指民生e5問題；啊若「佛祖」講--e5就是信仰iah4是精神上e5問題，若是連三頓to1顧be7飽，講啥mih4偌崇高e5理想、面子……long2是ke1講--e5。Tsit4句話相當e5華語是『民以食為天』。不而過，食hoo7伊健康上重要；食siunn1好iah4是食siunn1飽並無一定好oo9 ！頂港有名聲，下港有出名Heh4 ！啥mih8是「頂港有名聲，下港有出名」啊？聽我俗語小半仙來講hoo7 lin2聽；一般講「港」，是指港口iah4是e7-tang3行船e5河流kap4溪溝，ti7 tsia1是專門指港口；所講e5 「頂、下」是相對性--e5，以早講khah4北部--e5是「頂」，khah4南部--e5是「下」，台北人講台北以南long2是下港；中部人講南部是下港，以北是頂港……啊若「有名聲」 kap4 「有出名」就是真出名e5意思！簡單講就是全台灣通人知--lah4 ！出名若是好名聲是tsiann5好； m7-koh4若是臭名滿天下，he1是mai3 khah4順oo9 ！相招來看戲專欄，本文使用教育部推薦漢字kap4臺灣閩南語羅馬字拼音方案。台文通訊BONG1報302期，2019年5月出刊。--------------------------------------------李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：林綉華上台語課e5時，老師為逐家紹介世間e5冊，叫學生囡仔tng2--去，ai3去圖書館iah4是冊店揣一本家己上kah4意e5冊，紮來學校，所以放學了後，曉娟暗頓食飽，就kap4哥哥、姊姊去seh8冊店--looh4。In1一行入去冊店，就看著同學已經ti7 hia1--ah4 ！曉娟：阿凱、阿亮、小芸、小柏，lin2也來tsit4間leh4揣--ooh4 ！小芸：是啊！人講： 「 Beh4食好魚，就近海墘」，tsit4間是tse1附近上大間e5冊店，內面e5冊是有夠濟--e5，當然ma7來tsit4間啊……阿凱：我聽講最近有出真濟新e5冊，tsia1 m7知有iah4無？阿亮：是啥mih4新冊hânn1 ？ Kam2有尪仔冊？曉娟：阿亮！你頭殼內想--e5 long2是『機器貓小叮噹』 honn7 ？阿亮：你錯--looh4 ！ Tsit4-ma2 tng1流行--e5是『少年花田一路』，而且koh4有台語版--e5 oo9。曉娟： 「山可移，性不可移」，你--ooh4 ！真正是無藥醫……小柏：其實尪仔冊ma7無啥mih4 m7好啊，親像guan2媽媽就買一套《論語》 e5尪仔冊hoo7--我，內面ka7 lan2無法度thang1體會e5話語用圖畫--出-來，邊--a1 koh4用白話解sueh4，不止仔有水準neh4 ！阿亮：就是講--m7 ！人我ma7是一个有class1 e5人neh4 ！曉娟： Hngh4，「家己褒，khah4 be7臭臊 」，問題是你kam2有看tsiah4有水準e5尪仔冊。阿亮： Hmh4，tse……1曉娟：按怎？講be7出--來--ah4 honn7 ！哥哥：曉娟，「派頭在人激--e5 」，你mai3 ka7人管hiah4濟--lah4 ！曉娟：是！阿兄。（頭家聽著tsit4陣囡仔講話hiah4大聲，就行--過-來）頭家： Lin2 kam2 e7-tang3 khah4細聲--leh4，tsia1 koh4有其他e5人beh4看冊neh4 ！全部囡仔： Ooh4 ！歹勢，歹勢！頭家： Lin2若有需要我tau3-sann1-kang7 e5所在，做lin2來ka7我講無要緊。阿凱：多謝--ooh4 ！頭家，請問lin2 tsia1有新出版e5 kap4旅遊有關e5冊--無？頭家：有！啊你是beh4國外--e5 iah4是台灣--e5 ？阿凱：台灣--e5。頭家： Tsiann5拄好，最近有進一本《台灣全旅遊》，內容真豐富，就囥ti7 C櫃hia1，kam2 ai3我tshuā1你去？阿凱： Ooh4 ！ M7免--lah4 ！我家己去揣就好，loo2-lat8 oo9 ！ （就an2-ne1頭家就koh4 tng2去櫃台hia1 ）姊姊： Ueh4 ！逐家ka7想beh4買e5冊揀揀--leh4，提去結siau3，thang1 beh4 tng2--去，我tit4-beh4聯考--ah4，be7用得浪費siunn1濟時間。（一陣囡仔m7敢koh4盤喙錦，冊買好緊提--tng2-去，準備後禮拜e5報告）時間過了真緊，目一下nih4，一禮拜就過--去--ah4，今仔日koh4是beh4上台語課--looh4，鐘仔聲一下tan5，學生仔na2走na2跳，走入去教室。老師：逐家gâu1早，逐家好！全班：老師你好！老師：頂禮拜交代e5作業，m7知逐家準備好--ah4--未？全班：準備好--ah4 ！老師： An2-ne1 lan2就來進行分享活動--looh4 ！ Siang2先來？阿亮：老師！我先！我紮--e5是《圖說台灣史》，tse1雖然是一本尪仔冊，m7-koh4內容是用真濟圖畫來講歷史。Hoo7 lan2了解台灣自古早時代到1945年所發生e5代誌。阿凱：換我，我真愛si3-ke3去tshit4-tho5，所以對旅遊e5冊真有興趣。Hit4工我去冊店揣著一本tsiok4讚e5冊，我「食好tau3 sio1報」，今仔日就為逐家介紹tsit4本《台灣全旅遊》 ……阿邦： 《台灣全旅遊》 ？ Guan2兜ma7有一本。逐擺guan2若beh4旅行，guan2爸爸long2 e7先掀tsit4本冊oo9 ！阿凱：是--lah4 ！ Tsit4本冊內底ka7 lan2台灣所有e5風景區、遊樂場所，每一个所在e5特色long2有做簡單e5介紹oo9。小乖：啊kam2有講著「食」 --e5 ？曉娟： Hoo2 ！小乖！你哪e7 tshuan3想to1是「食」 ？阿邦： Ah8無，你講伊e5身材是按怎來--e5 ？小柏： Lin2 mai3 ka7伊損（ sng2 ） --ah4--lah4，人伊是「先顧腹肚，tsiah4顧佛祖」 nia7-nia7。小乖：大箍呆，你mai3 leh4 「七--a3笑八--a3 」，也無先看家己是生做啥mih4款？阿凱：逐家mai3吵--ah4好--m7 ？ Tse1是我leh4報告neh4 ！ Lin2 an2-ne1一句來一句去，我是beh4按怎講--落-去--leh4 ？小乖： Henn1 m7--leh4 ！阿凱，你繼續講，mai3 tshap4--in1。阿凱：小乖e5問題真好，tsit4本冊e5內容是應有盡有，m7-na7有文字e5說明，koh4有附一寡khah4有代表性e5圖kap4相片oo9，ma7順sua3有附地圖kap4路線圖，當然台灣好食e5點心是be7用得欠--e5。小芸：照你an2-ne1講，m7就若有tsit4本冊，就e7-tang3全台灣遊透透--looh4 ？阿凱： He1是當然--e5--looh4 ！就提台南府城來講，tui3 「頂港有名聲，下港有出名」 e5赤崁樓、孔子廟、億載金城……，甚至是十二佃大榕（ tshing5 ），long2有介紹伊e5歷史kap4所代表e5意義。Koh4 ka7你講佗位e7-tang3食著hoo7人「呵咾kah4 e7 tak4舌」 e5擔仔麵、棺柴枋……。小柏：講著「點心」，我就流喙瀾，有一擺，guan2阿媽tshuā1我去基隆廟口，hia1是人kheh4人，tshiang7-tshiang7滾，guan2先seh8一lian——Uah3 ！ Tsiok4濟種tsiok4濟種e5點心，hoo7人看kah4花sa3-sa3，suah4 m7知beh4點佗一項khah4好？後--來決定先來一盤蚵仔煎，koh4去食一碗hia1上出名e5 「鼎邊趖」，感覺有淡薄仔飽--ah4，m7-koh4腹肚iau2有一sut4仔空位，所以就招阿媽繼續去拚一碗大大碗e5水果冰，ka7腹肚款kah4圓圓圓，阿媽講伊已經飽到嚨喉--ah4，我iau2是喙飽目睭iau1，koh4去lim1一杯「心涼脾土開」冰e5果汁tsiah4甘願。（後期繼續) ◎俗語小半仙Beh4食好魚，就近海墘Heh4 ！逐家好！我是俗語小半仙，kam2知影tsit4句「 beh4食好魚，就近海墘」是leh4講啥貨--leh4 ？相信逐家知影，魚是生ti7水--裡，就是ti7溪--裡iah4是海--裡；所以beh4食魚，當然愈近水邊愈方便。啊若an2-ne1，lan2哪m7講「近溪邊」 neh4 ？其實ma7是e7-sai2得an2-ne1講，m7-koh4相信逐家long2知影，一般講--起-來海魚是比tsiann2水魚khah4好，所以多數人long2講： 「 Beh4食好魚，就近海墘」 iah4是「 Beh4食好魚，就近海邊」，伊kap4華語e5 『靠山吃山，靠海吃海』真倚意。派頭在人激--e5 Heh4 ！逐家好！我俗語小半仙koh4來--looh4 ！啥mih8是「派頭在人激--e5 」 neh4 ？我來講hoo7 lin2聽：派頭就是人e5穿插kap4裝thānn1 、甚至是個人所kah4意e5姿態；啊啥貨是「激」 ？ Ti7 tsia1 「激」意思是隨個人所kah4意--e5，用一句現代華語詞來講，就是『只要我喜歡有什麼不可以』。Tse1 kap4過去政府對頭毛e5長度、穿裙kap4褲跤e5形式逐項long2管kah4 tsiau5著e5時代是無仝--e5 ；不而過，lan2 ma7 tioh8-ai3 e7記--得，違反善良e5風俗，iah4是妨害著別人，long2是無受允准--e5 oo9 ！食好tau3 sio1報Heh4 ！逐家好！ Lin2若知影佗位有好食mih4仔，tioh8-ai3緊報我知oo9 ！因為我ma7想beh4去食啊！各位啊！ Tse1就叫做「食好tau3 sio1報」 --lah4 ！意思就是若有啥mih4好空--e5，就緊報hoo7親tsiann5朋友知，無論是佗位有俗mih4仔、好mih4仔，iah4是lan2台灣sui2 e5風景區，long2 tioh8-ai3 tau3 sio1報tsiah4應該； tse1 kap4 khah4早e5一句真出名e5華語廣播詞『請大家告訴大家』真倚意。先顧腹肚，tsiah4顧佛祖Heh4 ！逐家好！我俗語小半仙koh4來--looh4 ！ 「先顧腹肚，tsiah4顧佛祖」是啥mih4意思neh4 ？原來「腹肚」是leh4指民生e5問題；啊若「佛祖」講--e5就是信仰iah4是精神上e5問題，若是連三頓to1顧be7飽，講啥mih4偌崇高e5理想、面子……long2是ke1講--e5。Tsit4句話相當e5華語是『民以食為天』。不而過，食hoo7伊健康上重要；食siunn1好iah4是食siunn1飽並無一定好oo9 ！頂港有名聲，下港有出名Heh4 ！啥mih8是「頂港有名聲，下港有出名」啊？聽我俗語小半仙來講hoo7 lin2聽；一般講「港」，是指港口iah4是e7-tang3行船e5河流kap4溪溝，ti7 tsia1是專門指港口；所講e5 「頂、下」是相對性--e5，以早講khah4北部--e5是「頂」，khah4南部--e5是「下」，台北人講台北以南long2是下港；中部人講南部是下港，以北是頂港……啊若「有名聲」 kap4 「有出名」就是真出名e5意思！簡單講就是全台灣通人知--lah4 ！出名若是好名聲是tsiann5好； m7-koh4若是臭名滿天下，he1是mai3 khah4順oo9 ！相招來看戲專欄，本文使用教育部推薦漢字kap4臺灣閩南語羅馬字拼音方案。台文通訊BONG1報302期，2019年5月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1有固定的長期捐款， 讓更多的台語文相關計畫可以穩定的推行，感謝逐家。郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。