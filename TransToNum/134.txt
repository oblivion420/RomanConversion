台文通訊BONG1報: 玄奇e5囡仔仙（一）世間玄奇e5傳說tsiann5濟，離奇ham3古e5怪事ma7 tshiang5-tshiang5 leh4發生，e7-sai2講萬古不斷。科學無法度解sueh4--e5，號做迷信，啊若有淡薄仔根據--e5，lan2就講是古早人iau2是gong7民leh4膨風烏白講。就算講，tsit4層怪奇e5代誌有歷史為證，lan2心肝內ma7是e7感覺hiau1疑，sa1無代誌到底是真iah4是假？如果，代誌m7是空喙哺舌亂pun5--e5，有影有跡有人親目睭看--著；若an2-ne1，一个人看--著就e7 hong5當做精神有毛病e5 「痟--e5 ！ 」啊若是幾若个人同齊看--著，一个傳報一个，hoo7逐家聽kah4耳仔phak4-phak4-phak4，be7輸有影有tsit4回事仝款，tsit4寡人就叫做「耳空輕」，鼻仔hong5牽leh4 gong7-gong7-seh8。M7-na7 an2-ne1，koh4-khah4 hiau1-hing7--e5，就是看了、聽了，家己感覺無夠khui3，koh4加添一寡味數，畫烏漆白講kah4 na2有影--leh4，hoo7人感覺khiau1-khi1 koh4 sa1無tsang2 ！ ？ Tsit4款情形，也就是一般人好玄、愛聽、愛看八卦e5心理。M7-koh4，ma7有濟濟人心內e7 ak4-tsak4講： 「明明我所講--e5是真正--e5，為啥mih8無人相信……。」確實，m7管是pun5雞胿臭彈，iah4是千真萬確有寶，lan2 su3常看--著--e5，就是為著一句「真假」舞kah4歹面sio1看，諍到頷仔頸筋大細條，甚至諍到冤家sio1拍，be7輸冤仇有偌深--leh4。不而過，m7管lan2是為著啥貨leh4 kap4人諍輸贏，總--是互相讓退一步，路e7變khah4長，親像俗語所講「人情留一線，日後好sio1看」仝款。而且，話講倒tng2--來，世間鬼神之說，啥人敢保證講無--leh4 ？古早人leh4講「攑頭三尺有神明」，尤其ti7民間信仰當中，除了拜天拜地以外，神明就有百百款，有人拜媽祖、土地公、關公、上帝爺等等服sai7，就連石頭ma7有石頭公，樹欉有樹王公，而且koh4 long2有聖誕千秋e5紀念日子，kap4濟濟e5信徒，一si3-ke3大廟小廟，有e5名聲thang3 si3-ke3，香火旺kah4掠be7 tiau5。所以，tsit4款造神、迎神e5現象，數百冬來，已經變成一種文化，kam2有人敢au2蠻講無神--leh4 ？我叫做閻無悔，出身ti7下港（阿猴）一个號做「王家庄」 e5庄頭。囡仔時，我就tsiok4愛tue3 ti7 gun2阿爸e5 kha1-tshng1後，聽伊話仙講古，tshua7我走揣歷史，熟sai7一寡先人英雄。一直到今仔日，我已經面皮jiau5-phe2-phe2，食kah4 60外歲--ah4，一粒好玄e5心猶原無變，gun2阿爸tiann7-tiann7 ka7我講： 「無悔無悔，做人千萬m7-thang1有怨悔」，tsit4句話伊按我囡仔就一直huan1咐，be7輸驚我臭耳聾仝款，叫我tioh8-ai3記tiau5-tiau5，tsiah4 be7無彩伊ka7我號tsit4个名。啊若講著名，gun2阿爸e5名有小可特別，伊叫做「閻羅漢」，不而過m7是羅漢跤，因為伊有生我tsit4粒糖霜丸，koh4有一个我從來m7 bat4看--過e5查某囝（ gun2阿姊）。但是tsiann5少人叫伊e5本名，逐家long2稱呼伊「六tsainn2叔--a3 」，因為伊kan1-ta1六枝手tsing2頭nia7-nia7。遺憾--e5是，伊已經去天頂做仙--ah4，享世96冬。雖然，96歲照世俗來講算是高壽、大福--ah4，但是我心肝內iau2是tsiann5 m7甘。因為，ti7伊beh4過身e5前一工，老mooh4-mooh4 iau2-koh4無才調行路e5伊，雄雄ka7我吵beh4 tng2去故鄉「王家庄」，講伊心肝頭有一个掛礙，koh4歹面腔ka7我唸講若無tshua7伊tng2--去就按怎拄按怎，最後無法度，我tsiah4 ka7答應好！ M7-koh4，tng1工天已經tsiann5暗--ah4，ai3等隔tng2工tsiah4 e7-sai2。Siang2知影，老人囡仔性，我一ka7應好了後，伊suah4笑kah4目睭bui1-bui1，歡喜kah4拍phok8仔呵咾我有孝。Tng1暝，阿爸心涼脾土開，精神好kah4 be7輸暗光鳥仝款，kiong7叫我陪伊開講。開講中，除了提起gun2阿姊「閻花蕊」 e5一寡悲傷代，gun2阿爸koh4 ka7我講一个伊親身經歷e5故事。哀傷心疼--e5是，伊將故事講完無偌久，目睭就kheh4-kheh4往生--ah4 ！ Sua3--落-來，我beh4講e5故事，就是gun2阿爸六tsainn2叔--a3在世最後e5聲音，故事e5起頭是一个「城隍囡仔」 ……民國（前） 12年，ti7 「王家庄」 tsit4个小庄頭，有一个tsiann5 gau5種稻米e5農民，名叫張火旺，30外歲e5人，生一个後生叫張金虎。因為某tsiann5早就往生--ah4，所以張火旺為著beh4 tshiann5飼細漢e5金虎，逐工tui3透早無閒到天暗，liam1-mi1無閒田--裡e5 khang1-khue3，liam1-mi1無閒照顧囡仔。M7-na7 an2-ne1，便若穡頭有lang3縫e5時間，伊long2 e7 tshuan5一寡魚、肉、水果做牲醴，步lian2去離in1厝無偌遠e5 「城隍廟」拜拜，拜煞順sua3 piann3掃內外，無閒tshih4-tshih4，生活舞kah4 be7輸kan1-lok8仝款。當年，tsit4間徛ti7半山腰e5城隍廟，其實be7-sai2算是傳統e5廟，因為伊kan1-ta1是一間竹寮仔厝，kat4紅布ti7外口nia5，ma7無啥香火。M7-koh4，內底確實服sai7一尊be7細尊e5 「城隍爺」，但是伊e5來歷是tui3佗來，王家庄大大細細無人知。若照張火旺e5講法是an2-ne1，伊講：有一工下晡時，伊去山頂tshoh4柴，無代無誌雄雄起bong5罩霧，si3-ke3白茫茫，冷風一tsun7一tsun7吹，當時，伊驚kah4規身軀phih8-phih8-tshuah4，心內想講光頭白日，kam2 e7是去tng7著鬼？驚惶e5情況下，柴刀攑--leh4開始烏白揮、烏白huah4，be7輸起痟仝款，無想--著，tshenn1-me5舞刀五分鐘久，bong5霧中突然出現一个老大人，穿插模樣有淡薄仔奇怪，無啥成現代人。Koh4-khah4 khiau1-khi1--e5是，tsit4个老大人竟然bat4--伊，直直ka7使目尾，講： 「火旺--a7，tue3我來…… 」，致使伊hiau1疑sa1無tsang2 ？不而過，伊iau2是無躊躇tue3 ti7老大人e5 kha1-tsiah4後，ti7樹林內seh8來nng3去。過無偌久，伊hoo7老大人tshua7入去一間全蜘蛛絲e5破草厝，玄奇--e5是，老大人向火旺--a7 tam3一下頭了後，隨化做煙霧消失--去！ Tsit4个時tsun7，火旺--a7驚一下跤手lak8-lak8-tshuah4，m7知beh4如何是好？因為伊看著破草厝--裡e5桌仔頂，有一尊三尺kuan5 e5神明坐ti7 hia1，而且面模仔、穿插long2 ham7消失--去e5 hit4个老大人beh4仝仔beh4仝，害伊規个人看kah4 long2 gang7--去！徛ti7 hia1 tong3-gong7--一-睏，伊心內tsiah4想講： 「 Kam2 e7是神明顯靈有啥mih4指示？若無，thai3 e7有tsit4款神奇e5代誌？ 」伊躊躇--一-時-仔，心肝內濟濟疑問leh4 tng2-seh8，iau2 sa1臆無桌頂e5神尊是啥mih4神，所以伊就決定beh4 si3-ke3探查看mai7。過無偌久，伊ti7厝壁角發現一塊破糊糊e5紅布條仔，kap4一對寫了無偌sui2 e5對聯。正爿對聯寫「諸惡莫做」，倒爿寫「賞善罰惡」 ；紅布條頂面寫大大兩字「城隍」。就an2-ne1，火旺--a7自hit4日開始，三不五時就去草厝仔，用竹仔ka7草厝小做裝修，koh4用ta1稻草ka7破--去e5所在補kham3--過，落尾tsiah4用新e5紅布條，家己攑筆ti7頂面寫「城隍廟」三个字，kat4 leh4大門正中。橫直，伊ka7 tsit4間破草厝piann3掃kah4清氣tang1-tang1，若有閒工就去ka7 「城隍爺」燒香拜拜。不而過，庄內除了一半个oo1-ba2-sang2 e7去ka7服sai7點香以外，罕得有人行跤到，所以城隍爺e5香火有淡薄仔稀微。一直到民國19年，火旺--a7因為一个朋友氣惱過身，了後tsiah4有一寡信徒ka7沓沓翻做一間小廟。1930年，lan2台灣人被日本人壓迫e5年代。有一工beh4暗仔，火旺--a7 kap4後生金虎--a3 ti7田--裡無閒煞，兩人sio1招beh4去ka7城隍爺燒香拜拜，一路上爸仔囝有講有笑，歡喜今年e5稻仔大了tsiann5緊，稻穗long2 tsiok4飽tinn7。火旺--a7心內感念「城隍爺」有保庇tau3幫贊，就想講beh4 tshuan5 khah4 phong1-phai3--leh4，好好仔ka7城隍爺答謝，ti7路中雄雄擋--落-來，ka7金虎--a3講： 「你先去廟--裡ka7內外小piann3掃--一-下，厝內有一隻人送--我e5雞公，我tng2來ka7刣刣煮煮--leh4，liam1-mi1 tsiah4 kuann7過來做牲醴。」 「阿爸，tsit4-ma2時間已經tsiann5暗--ah4，mai3無閒kam2好？明仔載lan2 ke1準備幾項仔菜，鬥hoo7 khah4 tshenn1-tshau1--leh4 tsiah4來ka7拜，an2-ne1 ma7 khah4有誠意。」金虎an2-ne1講。火旺--a7想想--leh4，講： 「人食老有影番顛，無閒kah4 m7知天暗。好--lah4，今仔日lan2單純來ka7城隍爺點香就好，行！ 」 Siang2知影，in1爸仔囝tsiah4拄行到城隍廟山跤，就去tng7著火旺--a7上kai3氣惱e5人。「旺兄，lin2爸仔囝beh4去佗位？ 」 Tsit4个人生做瘦抽瘦抽，名叫吳天發，因為喙不止仔闊，人long2叫伊闊喙發--a3。伊ham7火旺--a7是囡仔朋友，大漢了後ma7是感情真好e5換帖兄弟。M7-koh4，因為倚靠日本人koh4愛puah8-kiau2，將一寡家伙long2輸了了，su3常puah8 kah4真歹看，名聲臭konn1-konn1，若m7是火旺--a7替伊處理濟濟e5 kiau2-siau3，伊老早就死--looh4。所致，火旺--a7對tsit4个朋友是活beh4氣--死。「 Ai1-io7 ！ Kiau2豬無tsiu2 kiau2間，tsong5出來外口創啥？是m7是輸kah4 lak4袋仔袋磅子，beh4 si3-ke3騙錢--looh4 ！ 」金虎--a3便若看著闊喙發--a3 long2無好面腔，正khau1倒se2無一句好話。原來，火旺--a7 ham7闊喙發--a3 e7-sai2講是司公仔siunn7-pue1，細漢就褲頭kat4做伙。闊喙發--a3出身散赤，爸母ti7伊囡仔時就ka7分人飼，悲慘--e5是，伊e5養爸養母真早就過身--ah4。所致，火旺--a7自囡仔時就對伊特別照顧，將伊當做親小弟仝款。一直到大漢了後，闊喙發--a3 m7知是佗一條根去想--著，iah4是頭殼sioo3-too3--去，竟然khong3-gong7 kah4去ham7日本人做朋友，sua3--落koh4 tshenn1-me5行m7知路，去hoo7一个號做「武雄」 e5日本人tshua7去puah8-kiau2，結果m7免ke1講，就是oo1-loo2-bok8-tse3 puah8 kah4家伙輸了了，甚至puah8 kah4火旺--a7賣田賣地替伊還kiau2-siau3。蹧躂人e5代誌m7-na7 an2-ne1，人講kiau2輸puah8大，闊喙發--a3 m7管輸偌濟就是死be7 pinn3。Tshim2頭仔，火旺--a7 sio1帶念iau2 beh4 tshap4--伊，ke1減e7 ka7 tau3-sann1-kang7，而且ma7有喙講kah4無瀾，苦勸伊kiau2仔mai3 puah8，siang2知，伊逐擺long2 ka7應好，逐擺long2 ka7騙，舞到尾--a3無法度tshap4，只好據在--伊，真正是：話若beh4講透機，目屎e7 pue2 be7離！ 「金虎--a3，m7免看著我就an2-ne1 khau1-se2，好bai2我是lin2叔--a3。」闊喙發--a3面皮不止仔厚，m7-na7 be7感覺歹勢，顛倒激一副臭iang7 e5面腔。金虎--a3一聽伊an2-ne1講，火氣做一下夯--起-來，拳頭拇tenn7 kah4 kiong7-beh4出汗，氣phut4-phut4大聲ka7嚷： 「我呸！ Puah8-kiau2代lan2先囥--leh4 mai3講，自你kap4日本人做伙hit4工開始，lan2就田無交、水無流--ah4，做人e5阿叔你無夠格！ Sua3--落你利用gun2阿爸對你e5情義，不答不七直直puah8-kiau2，khap8-be7著就ka7 gun2阿爸討錢，一點仔站節long2無，an2-ne1 kam2 be7 siunn1 ham3 ？ 」 「 Kan2 ！ Kap4日本人puann5-nua2是佗位無好？ He1是lin2笨，be7-hiau2看時勢，koh4激khoo3-khoo3 m7知死活！ 」闊喙發--a3去hoo7 thuh4 kah4一个面紅紅，見笑tng2受氣ka7應。Sua3--落-來，兩个人一句來一句去，冤kah4起呸面。無想--著，就ti7 in1兩个冤家sio1拍，拳頭拇mau1來mau1去e5時tsun7，艱苦tse7-kua3 e5火旺--a7，na2 huah4聲叫in1 mai3冤家，手tng1 beh4去掠金虎--a3 e5時，雄雄hoo7闊喙發--a3 sak4一下跋倒，額頭khok8一下流血流滴。「火旺兄，我是無細膩--e5，你m7-thang1怪--我hennh4 ！ 」闊喙發--a3無想著代誌e7舞kah4 an2-ne1，規个人long2 gang7--去！金虎--a3一看著in1阿爸跋倒流血，be7堪得氣，隨ka7闊喙發--a3拖leh4拍，tshong2-pong7 kah4 kiong7-beh4 ka7拍--死，好佳哉伊suan1了緊。想be7到--e5是，代誌發生了隔tng2工，火旺--a7 m7知是siunn1氣惱iah4是按怎，suah4雄雄中風piak4斷腦筋，規个人倒leh4塗跤tshuah4，隔無偌久就貧惰喘khui3往生--ah4 ！享年63歲。# Sann1-kap4讀小說 專欄，本文使用教育部推薦漢字kap4臺灣閩南語羅馬字拼音方案台文通訊BONG1報316期，2020年7月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。# Sann1-kap4讀小說 專欄，本文使用教育部推薦漢字kap4臺灣閩南語羅馬字拼音方案台文通訊BONG1報316期，2020年7月出刊。李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：張家榮前言世間玄奇e5傳說tsiann5濟，離奇ham3古e5怪事ma7 tshiang5-tshiang5 leh4發生，e7-sai2講萬古不斷。科學無法度解sueh4--e5，號做迷信，啊若有淡薄仔根據--e5，lan2就講是古早人iau2是gong7民leh4膨風烏白講。就算講，tsit4層怪奇e5代誌有歷史為證，lan2心肝內ma7是e7感覺hiau1疑，sa1無代誌到底是真iah4是假？如果，代誌m7是空喙哺舌亂pun5--e5，有影有跡有人親目睭看--著；若an2-ne1，一个人看--著就e7 hong5當做精神有毛病e5 「痟--e5 ！ 」啊若是幾若个人同齊看--著，一个傳報一个，hoo7逐家聽kah4耳仔phak4-phak4-phak4，be7輸有影有tsit4回事仝款，tsit4寡人就叫做「耳空輕」，鼻仔hong5牽leh4 gong7-gong7-seh8。M7-na7 an2-ne1，koh4-khah4 hiau1-hing7--e5，就是看了、聽了，家己感覺無夠khui3，koh4加添一寡味數，畫烏漆白講kah4 na2有影--leh4，hoo7人感覺khiau1-khi1 koh4 sa1無tsang2 ！ ？ Tsit4款情形，也就是一般人好玄、愛聽、愛看八卦e5心理。M7-koh4，ma7有濟濟人心內e7 ak4-tsak4講： 「明明我所講--e5是真正--e5，為啥mih8無人相信……。」確實，m7管是pun5雞胿臭彈，iah4是千真萬確有寶，lan2 su3常看--著--e5，就是為著一句「真假」舞kah4歹面sio1看，諍到頷仔頸筋大細條，甚至諍到冤家sio1拍，be7輸冤仇有偌深--leh4。不而過，m7管lan2是為著啥貨leh4 kap4人諍輸贏，總--是互相讓退一步，路e7變khah4長，親像俗語所講「人情留一線，日後好sio1看」仝款。而且，話講倒tng2--來，世間鬼神之說，啥人敢保證講無--leh4 ？古早人leh4講「攑頭三尺有神明」，尤其ti7民間信仰當中，除了拜天拜地以外，神明就有百百款，有人拜媽祖、土地公、關公、上帝爺等等服sai7，就連石頭ma7有石頭公，樹欉有樹王公，而且koh4 long2有聖誕千秋e5紀念日子，kap4濟濟e5信徒，一si3-ke3大廟小廟，有e5名聲thang3 si3-ke3，香火旺kah4掠be7 tiau5。所以，tsit4款造神、迎神e5現象，數百冬來，已經變成一種文化，kam2有人敢au2蠻講無神--leh4 ？我叫做閻無悔，出身ti7下港（阿猴）一个號做「王家庄」 e5庄頭。囡仔時，我就tsiok4愛tue3 ti7 gun2阿爸e5 kha1-tshng1後，聽伊話仙講古，tshua7我走揣歷史，熟sai7一寡先人英雄。一直到今仔日，我已經面皮jiau5-phe2-phe2，食kah4 60外歲--ah4，一粒好玄e5心猶原無變，gun2阿爸tiann7-tiann7 ka7我講： 「無悔無悔，做人千萬m7-thang1有怨悔」，tsit4句話伊按我囡仔就一直huan1咐，be7輸驚我臭耳聾仝款，叫我tioh8-ai3記tiau5-tiau5，tsiah4 be7無彩伊ka7我號tsit4个名。啊若講著名，gun2阿爸e5名有小可特別，伊叫做「閻羅漢」，不而過m7是羅漢跤，因為伊有生我tsit4粒糖霜丸，koh4有一个我從來m7 bat4看--過e5查某囝（ gun2阿姊）。但是tsiann5少人叫伊e5本名，逐家long2稱呼伊「六tsainn2叔--a3 」，因為伊kan1-ta1六枝手tsing2頭nia7-nia7。遺憾--e5是，伊已經去天頂做仙--ah4，享世96冬。雖然，96歲照世俗來講算是高壽、大福--ah4，但是我心肝內iau2是tsiann5 m7甘。因為，ti7伊beh4過身e5前一工，老mooh4-mooh4 iau2-koh4無才調行路e5伊，雄雄ka7我吵beh4 tng2去故鄉「王家庄」，講伊心肝頭有一个掛礙，koh4歹面腔ka7我唸講若無tshua7伊tng2--去就按怎拄按怎，最後無法度，我tsiah4 ka7答應好！ M7-koh4，tng1工天已經tsiann5暗--ah4，ai3等隔tng2工tsiah4 e7-sai2。Siang2知影，老人囡仔性，我一ka7應好了後，伊suah4笑kah4目睭bui1-bui1，歡喜kah4拍phok8仔呵咾我有孝。Tng1暝，阿爸心涼脾土開，精神好kah4 be7輸暗光鳥仝款，kiong7叫我陪伊開講。開講中，除了提起gun2阿姊「閻花蕊」 e5一寡悲傷代，gun2阿爸koh4 ka7我講一个伊親身經歷e5故事。哀傷心疼--e5是，伊將故事講完無偌久，目睭就kheh4-kheh4往生--ah4 ！ Sua3--落-來，我beh4講e5故事，就是gun2阿爸六tsainn2叔--a3在世最後e5聲音，故事e5起頭是一个「城隍囡仔」 ……第一章：城隍囡仔民國（前） 12年，ti7 「王家庄」 tsit4个小庄頭，有一个tsiann5 gau5種稻米e5農民，名叫張火旺，30外歲e5人，生一个後生叫張金虎。因為某tsiann5早就往生--ah4，所以張火旺為著beh4 tshiann5飼細漢e5金虎，逐工tui3透早無閒到天暗，liam1-mi1無閒田--裡e5 khang1-khue3，liam1-mi1無閒照顧囡仔。M7-na7 an2-ne1，便若穡頭有lang3縫e5時間，伊long2 e7 tshuan5一寡魚、肉、水果做牲醴，步lian2去離in1厝無偌遠e5 「城隍廟」拜拜，拜煞順sua3 piann3掃內外，無閒tshih4-tshih4，生活舞kah4 be7輸kan1-lok8仝款。當年，tsit4間徛ti7半山腰e5城隍廟，其實be7-sai2算是傳統e5廟，因為伊kan1-ta1是一間竹寮仔厝，kat4紅布ti7外口nia5，ma7無啥香火。M7-koh4，內底確實服sai7一尊be7細尊e5 「城隍爺」，但是伊e5來歷是tui3佗來，王家庄大大細細無人知。若照張火旺e5講法是an2-ne1，伊講：有一工下晡時，伊去山頂tshoh4柴，無代無誌雄雄起bong5罩霧，si3-ke3白茫茫，冷風一tsun7一tsun7吹，當時，伊驚kah4規身軀phih8-phih8-tshuah4，心內想講光頭白日，kam2 e7是去tng7著鬼？驚惶e5情況下，柴刀攑--leh4開始烏白揮、烏白huah4，be7輸起痟仝款，無想--著，tshenn1-me5舞刀五分鐘久，bong5霧中突然出現一个老大人，穿插模樣有淡薄仔奇怪，無啥成現代人。Koh4-khah4 khiau1-khi1--e5是，tsit4个老大人竟然bat4--伊，直直ka7使目尾，講： 「火旺--a7，tue3我來…… 」，致使伊hiau1疑sa1無tsang2 ？不而過，伊iau2是無躊躇tue3 ti7老大人e5 kha1-tsiah4後，ti7樹林內seh8來nng3去。過無偌久，伊hoo7老大人tshua7入去一間全蜘蛛絲e5破草厝，玄奇--e5是，老大人向火旺--a7 tam3一下頭了後，隨化做煙霧消失--去！ Tsit4个時tsun7，火旺--a7驚一下跤手lak8-lak8-tshuah4，m7知beh4如何是好？因為伊看著破草厝--裡e5桌仔頂，有一尊三尺kuan5 e5神明坐ti7 hia1，而且面模仔、穿插long2 ham7消失--去e5 hit4个老大人beh4仝仔beh4仝，害伊規个人看kah4 long2 gang7--去！徛ti7 hia1 tong3-gong7--一-睏，伊心內tsiah4想講： 「 Kam2 e7是神明顯靈有啥mih4指示？若無，thai3 e7有tsit4款神奇e5代誌？ 」伊躊躇--一-時-仔，心肝內濟濟疑問leh4 tng2-seh8，iau2 sa1臆無桌頂e5神尊是啥mih4神，所以伊就決定beh4 si3-ke3探查看mai7。過無偌久，伊ti7厝壁角發現一塊破糊糊e5紅布條仔，kap4一對寫了無偌sui2 e5對聯。正爿對聯寫「諸惡莫做」，倒爿寫「賞善罰惡」 ；紅布條頂面寫大大兩字「城隍」。就an2-ne1，火旺--a7自hit4日開始，三不五時就去草厝仔，用竹仔ka7草厝小做裝修，koh4用ta1稻草ka7破--去e5所在補kham3--過，落尾tsiah4用新e5紅布條，家己攑筆ti7頂面寫「城隍廟」三个字，kat4 leh4大門正中。橫直，伊ka7 tsit4間破草厝piann3掃kah4清氣tang1-tang1，若有閒工就去ka7 「城隍爺」燒香拜拜。不而過，庄內除了一半个oo1-ba2-sang2 e7去ka7服sai7點香以外，罕得有人行跤到，所以城隍爺e5香火有淡薄仔稀微。一直到民國19年，火旺--a7因為一个朋友氣惱過身，了後tsiah4有一寡信徒ka7沓沓翻做一間小廟。1930年，lan2台灣人被日本人壓迫e5年代。有一工beh4暗仔，火旺--a7 kap4後生金虎--a3 ti7田--裡無閒煞，兩人sio1招beh4去ka7城隍爺燒香拜拜，一路上爸仔囝有講有笑，歡喜今年e5稻仔大了tsiann5緊，稻穗long2 tsiok4飽tinn7。火旺--a7心內感念「城隍爺」有保庇tau3幫贊，就想講beh4 tshuan5 khah4 phong1-phai3--leh4，好好仔ka7城隍爺答謝，ti7路中雄雄擋--落-來，ka7金虎--a3講： 「你先去廟--裡ka7內外小piann3掃--一-下，厝內有一隻人送--我e5雞公，我tng2來ka7刣刣煮煮--leh4，liam1-mi1 tsiah4 kuann7過來做牲醴。」 「阿爸，tsit4-ma2時間已經tsiann5暗--ah4，mai3無閒kam2好？明仔載lan2 ke1準備幾項仔菜，鬥hoo7 khah4 tshenn1-tshau1--leh4 tsiah4來ka7拜，an2-ne1 ma7 khah4有誠意。」金虎an2-ne1講。火旺--a7想想--leh4，講： 「人食老有影番顛，無閒kah4 m7知天暗。好--lah4，今仔日lan2單純來ka7城隍爺點香就好，行！ 」 Siang2知影，in1爸仔囝tsiah4拄行到城隍廟山跤，就去tng7著火旺--a7上kai3氣惱e5人。「旺兄，lin2爸仔囝beh4去佗位？ 」 Tsit4个人生做瘦抽瘦抽，名叫吳天發，因為喙不止仔闊，人long2叫伊闊喙發--a3。伊ham7火旺--a7是囡仔朋友，大漢了後ma7是感情真好e5換帖兄弟。M7-koh4，因為倚靠日本人koh4愛puah8-kiau2，將一寡家伙long2輸了了，su3常puah8 kah4真歹看，名聲臭konn1-konn1，若m7是火旺--a7替伊處理濟濟e5 kiau2-siau3，伊老早就死--looh4。所致，火旺--a7對tsit4个朋友是活beh4氣--死。「 Ai1-io7 ！ Kiau2豬無tsiu2 kiau2間，tsong5出來外口創啥？是m7是輸kah4 lak4袋仔袋磅子，beh4 si3-ke3騙錢--looh4 ！ 」金虎--a3便若看著闊喙發--a3 long2無好面腔，正khau1倒se2無一句好話。原來，火旺--a7 ham7闊喙發--a3 e7-sai2講是司公仔siunn7-pue1，細漢就褲頭kat4做伙。闊喙發--a3出身散赤，爸母ti7伊囡仔時就ka7分人飼，悲慘--e5是，伊e5養爸養母真早就過身--ah4。所致，火旺--a7自囡仔時就對伊特別照顧，將伊當做親小弟仝款。一直到大漢了後，闊喙發--a3 m7知是佗一條根去想--著，iah4是頭殼sioo3-too3--去，竟然khong3-gong7 kah4去ham7日本人做朋友，sua3--落koh4 tshenn1-me5行m7知路，去hoo7一个號做「武雄」 e5日本人tshua7去puah8-kiau2，結果m7免ke1講，就是oo1-loo2-bok8-tse3 puah8 kah4家伙輸了了，甚至puah8 kah4火旺--a7賣田賣地替伊還kiau2-siau3。蹧躂人e5代誌m7-na7 an2-ne1，人講kiau2輸puah8大，闊喙發--a3 m7管輸偌濟就是死be7 pinn3。Tshim2頭仔，火旺--a7 sio1帶念iau2 beh4 tshap4--伊，ke1減e7 ka7 tau3-sann1-kang7，而且ma7有喙講kah4無瀾，苦勸伊kiau2仔mai3 puah8，siang2知，伊逐擺long2 ka7應好，逐擺long2 ka7騙，舞到尾--a3無法度tshap4，只好據在--伊，真正是：話若beh4講透機，目屎e7 pue2 be7離！ 「金虎--a3，m7免看著我就an2-ne1 khau1-se2，好bai2我是lin2叔--a3。」闊喙發--a3面皮不止仔厚，m7-na7 be7感覺歹勢，顛倒激一副臭iang7 e5面腔。金虎--a3一聽伊an2-ne1講，火氣做一下夯--起-來，拳頭拇tenn7 kah4 kiong7-beh4出汗，氣phut4-phut4大聲ka7嚷： 「我呸！ Puah8-kiau2代lan2先囥--leh4 mai3講，自你kap4日本人做伙hit4工開始，lan2就田無交、水無流--ah4，做人e5阿叔你無夠格！ Sua3--落你利用gun2阿爸對你e5情義，不答不七直直puah8-kiau2，khap8-be7著就ka7 gun2阿爸討錢，一點仔站節long2無，an2-ne1 kam2 be7 siunn1 ham3 ？ 」 「 Kan2 ！ Kap4日本人puann5-nua2是佗位無好？ He1是lin2笨，be7-hiau2看時勢，koh4激khoo3-khoo3 m7知死活！ 」闊喙發--a3去hoo7 thuh4 kah4一个面紅紅，見笑tng2受氣ka7應。Sua3--落-來，兩个人一句來一句去，冤kah4起呸面。無想--著，就ti7 in1兩个冤家sio1拍，拳頭拇mau1來mau1去e5時tsun7，艱苦tse7-kua3 e5火旺--a7，na2 huah4聲叫in1 mai3冤家，手tng1 beh4去掠金虎--a3 e5時，雄雄hoo7闊喙發--a3 sak4一下跋倒，額頭khok8一下流血流滴。「火旺兄，我是無細膩--e5，你m7-thang1怪--我hennh4 ！ 」闊喙發--a3無想著代誌e7舞kah4 an2-ne1，規个人long2 gang7--去！金虎--a3一看著in1阿爸跋倒流血，be7堪得氣，隨ka7闊喙發--a3拖leh4拍，tshong2-pong7 kah4 kiong7-beh4 ka7拍--死，好佳哉伊suan1了緊。想be7到--e5是，代誌發生了隔tng2工，火旺--a7 m7知是siunn1氣惱iah4是按怎，suah4雄雄中風piak4斷腦筋，規个人倒leh4塗跤tshuah4，隔無偌久就貧惰喘khui3往生--ah4 ！享年63歲。（後期繼續） # Sann1-kap4讀小說 專欄，本文使用教育部推薦漢字kap4臺灣閩南語羅馬字拼音方案台文通訊BONG1報316期，2020年7月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。