台文通訊BONG1報: Gun2學台語e5起因

我家己原底是排斥學台語，我一直leh4想學台語e5好處是啥，學英語e7-sai2看濟濟e5資料kap4讀足足e5冊，學台語kam2有任何e5好處？除了感情e5功能以外，就無--ah4，我kan1-ta1聽著台語歌e5時，e7感覺特別感心nia7-nia7。

五年前我去Turkey1 （編按：土耳其）讀大學了後，小弟開始全講台語，我iau2是小可講台語、 tiann7-tiann7華語應--伊，hit4時伊無對我有tsiok4濟台語e5影響。我直直想講台語無重要，以後有閒tsiah4學就好。2020年，大學四年準備期末考e5時，tsiok4思念台灣，就算我考煞，厝內ma7無錢hoo7我tng2--去。Ti7-leh4讀上討厭e5古典文學e5時，我決心開始學羅馬字。若beh4讀有Osman1時期e5古典文學，一定ai3學阿拉伯文kap4波斯文（ Osman1文混合土耳其文、阿拉伯文kap4波斯文），m7-koh4我對tsit4兩種語言全無興趣，親像鴨仔聽雷。Tsia1一世人long2 be7用著古語，心情tsin3煩。貧惰讀冊看Plurk4放空，看著有人分享半點鐘就thang1學e7-hiau2羅馬字e5教學。

我雄雄看破，學語言e5原因m7是kam2有路用，重點是有感情--無？

Turkey1 e5人tiann7-tiann7用土耳其語ka7我欺負，看我是外國人就be7爽，hoo7我講土耳其語e5時感覺tsiok4 tuh8-lan7。M7管我按怎he7性命學（正經是he7性命學，來土耳其第一年就有IS1 （編按：伊斯蘭國）恐怖攻擊，我永遠是臭賤e5外國人，永遠無可能是Turkey1 e5家己人。

仝學期我有上Turkey1國民文學e5課，為啥mih8 Turkey1 e7-tang3 ti7 Osman1帝國，ui3濟濟人種花lok4-lok4 e5認同行向Turkey1認同，成功tsiann5做共和國？ In1推廣ai3講土耳其語，mai3 koh4寫摻阿拉伯文kap4波斯文e5外國語，he1是kan1-na1貴族leh4寫e5書面語，應該ai3寫逐家日常leh4講e5土耳其語，ai3講土耳其語tsiah4是Turkey1人。

Koh4-khah4悲哀--e5是，我e7-hiau2講Turkey1人in1 e5母語，m7-koh4我無熟sai7家己e5母語。我是受中華民國教育影響，be7-hiau2講家己母語、 be7-hiau2寫家己母語，母語喙舌hoo7國民黨割走e5台灣人。台灣人be7-tang3 ka7家己e5本土語言講hoo7好勢，通世界kan1-na1殖民地有tsit4款現象。Tse1就是台灣人hoo7人蹧躂e5憑據。

我講台語，我是台灣人。我ng3望台灣人koh4 e7-tang3 ka7 hoo7人割走e5本土語言喙舌接--tng2-來。M7-thang1 be7記得家己e5本，若an2-ne1，gun2就啥mih4人long2 m7是--ah4。


第一，是ui3知影台灣人hoo7人蹧躂開始；第二，是反課綱e5有志，ti7通訊軟體內底寫白話字，我看無，tsiah4 hoo7我知影原來台語e7-tang3寫。當時我就知影《台文通訊BONG1報》--ah4，我看無，m7-koh4我e7 ka7《台文通訊BONG1報》提去學校囥--leh4，ng3望有人看有提來讀。了後beh4 tsiunn7大學e5 hit4-tsun7，有參加台灣家庭e5分享會，分享beh4按怎用台語tshua7囡仔，我tsiah4知影hit4-tsun7 9--月台北有beh4開台文讀寫班，hit4班號做「基進會輾轉讀寫班」，上課e5所在是ti7善導寺捷運站附近e5台灣獨立建國聯盟，我ka7阿母講我想beh4上課，阿母就ka7我tau3納三千箍。

一禮拜一節，逐禮拜二七點半上到九點半，所以hit4-tsun7就是逐禮拜long2 ai3 ti7輔仁大學坐車坐到善導寺，是講hit4-tsun7 ma7 tiann7-tiann7坐到台北市區聽講座、參加活動。就是ui3 hit4-tsun7開始，買mih8件e5時e7講台語，m7-koh4 hit4時iau2無勇氣ti7學校講全台語，是沓沓仔轉做全台語--e——beh5學做台灣人（ m7是「ㄊㄞˊ ㄨㄢ ㄖㄣˊ」），suah4 tioh8-ai3 an2-ne1。

為啥mih8 ai3講台語？就是beh4做台灣人tsiah4講台語。Tsit4-ma2母語無法度ti7厝內學，ai3去學校hoo7人教；中國語tsiah4是厝內thang1學--e5，學校免教。

我看若是無意識著beh4做台灣人，是無法度行kah4 gun2 tsit4-ma2 an2-ne1。無，是beh4按怎反抗tsit4个中國語霸權e5社會、走揣台灣國民（ Nation1 ） e5有志？

我有teh4想「台灣人」e5概念是按怎出--來--e5，我明明就是受中華民國教育，國校仔先生真自然leh4講中國黃帝5 , 000年典故啥貨--e5，為啥mih8我上尾e7選台灣，tse1 ma7是kap4家庭有關係。細漢e5時hoo7阿公阿媽tshua7，in1有leh4講台語，有ka7我保護，橫直ai3認同一个mih8件，就親像bang3-ga3《魔法少女まどか☆マギカ》內底，焰（ ほむら ）真自然受著圓（ まどか ） e5照顧，焰ma7想beh4保護圓tng2--去，就算伊ai3 ti7一kai2 koh4一kai2殘酷e5事實中走揣hit4个唯一e5出路。既然我囡仔時有受著台灣e5保護，大漢ma7想beh4 ka7台灣保護，tse1就是為啥mih8台灣認同e7戰贏中國e5原因。

Tse1 hoo7我想著我高中e5朋友，in1老爸台灣人、老母韓國人，in1老爸e7 『家暴』。我bat4想講伊kam2 e7感覺台灣人無好、對台語有反感，就是講伊無受著台灣e5保護，雖bong2後--來伊是講「無--lah4 ！」，m7-koh4就伊tsit4-ma2 e5環境、生活來看，台語就是學be7起--來。我ma7是有拄著中國家庭e5人，二九暝e7食水餃--e5 hit4種，伊若有心，我ma7是e7用lan2有法度溝通e5方式去講話。

論真，我ti7學校kap4外口講台語，十个人有九个人聽有，賰e5 hit4个人是伊beh4 ka7你揣麻煩，無代表伊聽無。我是無相信真正有人聽無，橫直聽無就講英語--ah4。你有leh4講就e7有改變，人若有反應，我e7特別強調ai3 e7-hiau2寫台文，hoo7 in1看《台文通訊BONG1報》，m7是kan1-na1去走社運、參加活動tsiah4 ti7 hia1講台灣ai3獨立建國，做台灣人是生活中就thang1實踐——講台語、看台文，tse1是上基本ma7是上要緊e5代誌。




#海外台文專欄，本文使用教育部推薦漢字kap4臺灣閩南語羅馬字拼音方案。

台文通訊BONG1報315期，2020年6月出刊。



--------------------------------------------

歡迎捐款贊助李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。



◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。


作者：玖芎（ Kiú1-kiong1 ） 、 Khu1 , Tsun3 Siang5


阿姊玖芎：學語言e5原因是有感情--無



我家己原底是排斥學台語，我一直leh4想學台語e5好處是啥，學英語e7-sai2看濟濟e5資料kap4讀足足e5冊，學台語kam2有任何e5好處？除了感情e5功能以外，就無--ah4，我kan1-ta1聽著台語歌e5時，e7感覺特別感心nia7-nia7。



五年前我去Turkey1 （編按：土耳其）讀大學了後，小弟開始全講台語，我iau2是小可講台語、 tiann7-tiann7華語應--伊，hit4時伊無對我有tsiok4濟台語e5影響。我直直想講台語無重要，以後有閒tsiah4學就好。2020年，大學四年準備期末考e5時，tsiok4思念台灣，就算我考煞，厝內ma7無錢hoo7我tng2--去。Ti7-leh4讀上討厭e5古典文學e5時，我決心開始學羅馬字。若beh4讀有Osman1時期e5古典文學，一定ai3學阿拉伯文kap4波斯文（ Osman1文混合土耳其文、阿拉伯文kap4波斯文），m7-koh4我對tsit4兩種語言全無興趣，親像鴨仔聽雷。Tsia1一世人long2 be7用著古語，心情tsin3煩。貧惰讀冊看Plurk4放空，看著有人分享半點鐘就thang1學e7-hiau2羅馬字e5教學。



我雄雄看破，學語言e5原因m7是kam2有路用，重點是有感情--無？



Turkey1 e5人tiann7-tiann7用土耳其語ka7我欺負，看我是外國人就be7爽，hoo7我講土耳其語e5時感覺tsiok4 tuh8-lan7。M7管我按怎he7性命學（正經是he7性命學，來土耳其第一年就有IS1 （編按：伊斯蘭國）恐怖攻擊，我永遠是臭賤e5外國人，永遠無可能是Turkey1 e5家己人。



仝學期我有上Turkey1國民文學e5課，為啥mih8 Turkey1 e7-tang3 ti7 Osman1帝國，ui3濟濟人種花lok4-lok4 e5認同行向Turkey1認同，成功tsiann5做共和國？ In1推廣ai3講土耳其語，mai3 koh4寫摻阿拉伯文kap4波斯文e5外國語，he1是kan1-na1貴族leh4寫e5書面語，應該ai3寫逐家日常leh4講e5土耳其語，ai3講土耳其語tsiah4是Turkey1人。



Koh4-khah4悲哀--e5是，我e7-hiau2講Turkey1人in1 e5母語，m7-koh4我無熟sai7家己e5母語。我是受中華民國教育影響，be7-hiau2講家己母語、 be7-hiau2寫家己母語，母語喙舌hoo7國民黨割走e5台灣人。台灣人be7-tang3 ka7家己e5本土語言講hoo7好勢，通世界kan1-na1殖民地有tsit4款現象。Tse1就是台灣人hoo7人蹧躂e5憑據。



我講台語，我是台灣人。我ng3望台灣人koh4 e7-tang3 ka7 hoo7人割走e5本土語言喙舌接--tng2-來。M7-thang1 be7記得家己e5本，若an2-ne1，gun2就啥mih4人long2 m7是--ah4。



小弟Tsun3 Siang5：Ui3知影台灣人hoo7人蹧躂開始



第一，是ui3知影台灣人hoo7人蹧躂開始；第二，是反課綱e5有志，ti7通訊軟體內底寫白話字，我看無，tsiah4 hoo7我知影原來台語e7-tang3寫。當時我就知影《台文通訊BONG1報》--ah4，我看無，m7-koh4我e7 ka7《台文通訊BONG1報》提去學校囥--leh4，ng3望有人看有提來讀。了後beh4 tsiunn7大學e5 hit4-tsun7，有參加台灣家庭e5分享會，分享beh4按怎用台語tshua7囡仔，我tsiah4知影hit4-tsun7 9--月台北有beh4開台文讀寫班，hit4班號做「基進會輾轉讀寫班」，上課e5所在是ti7善導寺捷運站附近e5台灣獨立建國聯盟，我ka7阿母講我想beh4上課，阿母就ka7我tau3納三千箍。



一禮拜一節，逐禮拜二七點半上到九點半，所以hit4-tsun7就是逐禮拜long2 ai3 ti7輔仁大學坐車坐到善導寺，是講hit4-tsun7 ma7 tiann7-tiann7坐到台北市區聽講座、參加活動。就是ui3 hit4-tsun7開始，買mih8件e5時e7講台語，m7-koh4 hit4時iau2無勇氣ti7學校講全台語，是沓沓仔轉做全台語--e——beh5學做台灣人（ m7是「ㄊㄞˊ ㄨㄢ ㄖㄣˊ」），suah4 tioh8-ai3 an2-ne1。



為啥mih8 ai3講台語？就是beh4做台灣人tsiah4講台語。Tsit4-ma2母語無法度ti7厝內學，ai3去學校hoo7人教；中國語tsiah4是厝內thang1學--e5，學校免教。



我看若是無意識著beh4做台灣人，是無法度行kah4 gun2 tsit4-ma2 an2-ne1。無，是beh4按怎反抗tsit4个中國語霸權e5社會、走揣台灣國民（ Nation1 ） e5有志？



我有teh4想「台灣人」e5概念是按怎出--來--e5，我明明就是受中華民國教育，國校仔先生真自然leh4講中國黃帝5 , 000年典故啥貨--e5，為啥mih8我上尾e7選台灣，tse1 ma7是kap4家庭有關係。細漢e5時hoo7阿公阿媽tshua7，in1有leh4講台語，有ka7我保護，橫直ai3認同一个mih8件，就親像bang3-ga3《魔法少女まどか☆マギカ》內底，焰（ ほむら ）真自然受著圓（ まどか ） e5照顧，焰ma7想beh4保護圓tng2--去，就算伊ai3 ti7一kai2 koh4一kai2殘酷e5事實中走揣hit4个唯一e5出路。既然我囡仔時有受著台灣e5保護，大漢ma7想beh4 ka7台灣保護，tse1就是為啥mih8台灣認同e7戰贏中國e5原因。



Tse1 hoo7我想著我高中e5朋友，in1老爸台灣人、老母韓國人，in1老爸e7 『家暴』。我bat4想講伊kam2 e7感覺台灣人無好、對台語有反感，就是講伊無受著台灣e5保護，雖bong2後--來伊是講「無--lah4 ！」，m7-koh4就伊tsit4-ma2 e5環境、生活來看，台語就是學be7起--來。我ma7是有拄著中國家庭e5人，二九暝e7食水餃--e5 hit4種，伊若有心，我ma7是e7用lan2有法度溝通e5方式去講話。



論真，我ti7學校kap4外口講台語，十个人有九个人聽有，賰e5 hit4个人是伊beh4 ka7你揣麻煩，無代表伊聽無。我是無相信真正有人聽無，橫直聽無就講英語--ah4。你有leh4講就e7有改變，人若有反應，我e7特別強調ai3 e7-hiau2寫台文，hoo7 in1看《台文通訊BONG1報》，m7是kan1-na1去走社運、參加活動tsiah4 ti7 hia1講台灣ai3獨立建國，做台灣人是生活中就thang1實踐——講台語、看台文，tse1是上基本ma7是上要緊e5代誌。




#海外台文專欄，本文使用教育部推薦漢字kap4臺灣閩南語羅馬字拼音方案。

台文通訊BONG1報315期，2020年6月出刊。



--------------------------------------------

歡迎捐款贊助李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1






郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。



◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
