台文通訊BONG1報: 情刀（一）
作者：杜信龍


建銘喙仔笑笑，ti7麻藥發作進前kha3 hoo7淑雅，電話無人接，建銘kan1-tann1留落來一句「願tsit4枝手術刀e7-sai2斬斷一切，一切我所犯e5過錯，我是罪人，請你原諒--我，我欠--你--e5，後世人tsiah4來還」，就掛斷--ah4。

Hit4支利劍劍e5手術刀有白siak4-siak4 e5刀喙siong3準準ui3伊e5手腕hia1 lio5--落-去，血隨噴--出-來。伊uan7-na7欣賞uan7-na7發現伊e5血原來ma7是燒--e5，suah4想無家己是按怎hiah4無情、殘忍。親像伊自頭到尾伊是唯一e5罪人。Ti7手術房開刀hiah4濟年，伊第一擺感覺手術房原來是hiah4冷。伊e5意識沓沓仔回tng2過去伊kap4 Mona1做伙溫存時e5夢境，Mona1完全無抵抗伊e5橫霸，顛倒是用乞討e5目神求--伊，兩人e5肉體sann1-kap4，做伙抵抗外來ki2-ki2-tuh8-tuh8 e5話屎。Mona1 leh4 kap4伊iat8手，hit4个笑容親像伊故鄉白河e5蓮花hoo7伊心情無掛礙，in1之間e5情愛憑信m7 bat4斷--過。雄雄伊聽見淑雅e5聲，hau2 kah4 tsiann5淒慘「你thai3 e7 an2-ne1來對待--我？你kam2有良心？」，手術刀刀肉現出淑雅白死殺e5面腔，死絕e5眼神，一下仔m7甘e5模樣，一下仔喙角激翹翹leh4奸笑，親像leh4欣賞伊e5尾路。

冷氣風口sng3-sng3叫，總--是，愛情e5火爐猶原無法度來消滅。死亡e5 khui3絲早就ti7手術房bih4 ti7壁角隨時leh4 ka7討命。手術房是建銘e5地盤，死神討厭--伊，siang2知伊家己揣死，死神凡勢ma7感覺驚惶，be7赴來準備，suah4 hoo7伊ke1幾若分鐘去回顧過去e5罪孽，koh4上思念、上掛意e5人kap4事，是m7是koh4有啥mih4 iau2未完成--e5 ？總--是，伊家己beh4揣死--e5 ！就算是逼--著--ah4，ma7是家己做得來--e5，無啥好怨嘆--e5。自殺就e7-sai2解決一切？ He1是逃避！建銘伊家己ma7知，不過tsiann5實無步--ah4。為何無法度堅持愛情？愛情koh4是啥mih8 ？為啥mih8愛情kap4親情m7是仝一條理路？人活ti7世間有影ai3有真大e5勇氣，若無，就ai3真自私，tsiah4活e7落--去。讀hiah4濟冊，出社會hiah4濟冬伊tsin2 tsiah4了解所有e5智識kap4理性long2是am1-kham3家己心內深底e5 lah4-sap4 nia5，是一種妝thann7 e5藝術。

「若有理路，就be7選擇絕路--ah4」家己suah4對家己問tsit4款問題感覺愛笑。伊e5血ti7塗跤直直湠，親像伊送hoo7淑雅999蕊e5玫瑰花hiah4-ni7仔紅，淑雅歡喜kah4。伊ma7 bat4送hoo7 Mona1過，tsit4件代對淑雅來講是一種e5侮辱，下賤查埔人phann7 tshit4仔e5招數。總--是，人long2躲閃be7過熱情e5火紅，啥mih4仁義道德燒kah4 tsiann5做火hu1。Hit4種紅koh4 hoo7伊想起淑雅teh4生in1第一胎時大出血e5情境，囡仔有平安，淑雅suah4險無命，hit4時伊有影真m7甘淑雅，講beh4好好仔對待伊一世人。Hit4種紅koh4 hoo7伊想起Mona1 e5喙唇紅ham2-ham2 e5胭脂，親像吸石吸伊e5神魂，伊無才調控制，ma7想起hit4 kai2 Mona1穿khong9-pu2-le3-sa3 （ compress1 ）衫運動e5時好身材e5模樣。Hit4種紅koh4 hoo7想起結婚hit4暝淑雅紅thang3-thang3 e5 bu1-la3-jia3 kap4內褲，伊ka7淑雅講過伊真kah4意hit4種火紅e5色水，完全點toh8伊男性e5 hoo1-lu2-bong2 kap4男子氣魄。雄雄感覺ti7 beh4死進前，koh4幻想tse1情慾e5畫面，家己有影是精牲，變態，lah4-sap4 koh4 thai2-ko1。死後，伊猶原是一个風流鬼。

建銘當然對淑雅有寡情意kap4歹勢，畢竟伊kap4 Mona1偷來暗去已經有一站仔--ah4，而且淑雅e5腹肚內koh4有--ah4，koh4-khah4害--e5，Mona1 ma7有--ah4。囡仔be7-sai2無老爸，伊beh4如何做？ A1-him1講查埔人long2是「喙唸經，手摸奶」，我想有影我ma7無答案，別人e5家仔伙代別人無才調評論。不過，我想建銘的確bat4想過好好仔kap4淑雅共度一生，an2-ne1 Mona1--leh4 ？雙跤踏雙船，伊ma7是be7-sai2反背放sak4任何一个。Siang2知Mona1哪e7來冤屈死，伊be7-sai2 koh4錯誤--落-去。Koh4再傷害淑雅，只好家己來贖罪。冤屈？ Mai3問我是按怎知，請hoo7我一點仔私人保留e5空間，我kan1-tann1 e7-sai2 ka7你講Mona1是我上好e5朋友。事實是按怎我感覺已經無重要，就hoo7悲劇結束就好，tse1 long2是世間e5考驗，選擇kap4因果。愛情、情愛我實在無法度解破。


A1-him1趕夜班拄到病院停車場，車tu7好nia5，目睭前一个影，穿醫生衫，舌仔吐吐，面仔白死殺，目神na2烏空beh4吸人e5神魂，A1-him1驚kah4若e2-kau2，無法度tshan1叫huah4-hiu1，he1 thai3是人？是鬼，絕對是！規身na2 hong5 he7咒雙跤無法徙動，全身直直tsun3，起畏寒。時間無張持結霜，空氣摻lam7麻藥仝款，tse1一切hiah4-ni7真koh4 hiah4-ni7虛幻茫茫。

「葉小姐，你也有看--見--ooh4 ？」A1-him1到守衛仔福伯--a3 hia1，話suah4吐be7出--來，人na2 tioh8猴講話大舌，福伯be7輸bat4看--見e5款，看A1-him1驚kah4 m7-tsiann5人想beh4笑，應kah4 tsiann5自然。

「Hit4號hit4號……koh4來--ah4 ！死m7知tng2，我看kah4 long2無感覺--ah4。伊對生了khah4 sui2 e5查某囡仔上有意見，我tse1老查埔伊ma7無看ti7眼內，ai1-io7，可憐--ooh4，怨氣hiah4重，何mi2苦--leh4 ！」

「Hit4个是急診室e5陳醫生--lah4，頂頂個月吊tau7死--e5，夭壽--ooh4，腹肚內koh4一个，hiau1-hing7--ooh4，hiah4想be7開！」

「陳醫生，就是開刀房hit4个……。」

A1-him1聽kah4起大聲hau2，拜託福伯--a3 tshua7伊去樓頂上班，無，ai3 kha3電話hoo7伊長（ tiunn2 ） --e5，是m7是e7-sai2請假，beh4叫我來ka7接。後--來，我連sua3載A1-him1上下班，koh4刁意故seh8過hit4个停車場， 一箍siau5 ma7無，檢采我八字重，ma7可能伊知我是基督e5子民，tsiah4放我煞。不而過，hit4位停車口號碼1314，我若駛--過long2有一種tsiok4奇妙e5感覺。我目睭無人講e5 hit4種邪目，看thang3陰陽間，以電子電機科學e5觀點，hia1定著有tsiok4強e5電力磁力空間。我無再深想tsit4款背後可能e5理學解sueh4。自來我ti7大學電磁學m7 bat4考有入格--過，是我去拜託老師，老師知我愛寫詩，叫我寫一首拄siau——3詩名我koh4 e7記--得：〈愛--著khah4慘死〉 ——tsiah4勉強hoo7我60分--e5。話khiu2 siunn1遠，在來我對神鬼無啥信tau2。若是有，ma7無要緊，橫直我也無做啥傷天害理e5代，be7來揣我tsiah4 tioh8。若看--見，lan2就笑笑say1 hello1就好。

內底女主角我後--來tsiah4知是Mona1，我是看新聞koh4 google1 tsiah4知--e5。自從結婚了後我就m7 bat4 kap4伊見過面--ah4，阮e5戀情tsiann5短，無啥好thang1講--e5。伊哪e7去kap4有婦之夫leh4交往--leh4 ？ Koh4 ka7代誌舞kah4 an2-ne1，腹肚koh4有身！我suah4感覺真艱苦。我無表現出來hong5發現，過去有緣鬥陣，總是有寡感情ti7--leh4。我無ka7 A1-him1講我bat4 Mona1，我想，tse1已經是過去--ah4，保留寡私人空間是一種權力。是講，我逐tau2載A1-him1去上班e5時suah4希望伊e7-tang3出現hoo7我看--一-下。是講，我ma7是hoo7伊bat4傷心--過e5查埔人，伊應當ma7無願意koh4再看見我。直到有一工，我tsiah4 ti7夢中看見伊……只是伊無講話，kan1-tann1 tim3頭be7輸leh4 kap4我sio1辭。

# Sann1-kap4讀小說 專欄，本文使用教育部推薦漢字kap4臺灣閩南語羅馬字拼音方案
台文通訊BONG1報330期，2021年9月出刊。


李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：杜信龍●玫瑰e5贖罪建銘喙仔笑笑，ti7麻藥發作進前kha3 hoo7淑雅，電話無人接，建銘kan1-tann1留落來一句「願tsit4枝手術刀e7-sai2斬斷一切，一切我所犯e5過錯，我是罪人，請你原諒--我，我欠--你--e5，後世人tsiah4來還」，就掛斷--ah4。Hit4支利劍劍e5手術刀有白siak4-siak4 e5刀喙siong3準準ui3伊e5手腕hia1 lio5--落-去，血隨噴--出-來。伊uan7-na7欣賞uan7-na7發現伊e5血原來ma7是燒--e5，suah4想無家己是按怎hiah4無情、殘忍。親像伊自頭到尾伊是唯一e5罪人。Ti7手術房開刀hiah4濟年，伊第一擺感覺手術房原來是hiah4冷。伊e5意識沓沓仔回tng2過去伊kap4 Mona1做伙溫存時e5夢境，Mona1完全無抵抗伊e5橫霸，顛倒是用乞討e5目神求--伊，兩人e5肉體sann1-kap4，做伙抵抗外來ki2-ki2-tuh8-tuh8 e5話屎。Mona1 leh4 kap4伊iat8手，hit4个笑容親像伊故鄉白河e5蓮花hoo7伊心情無掛礙，in1之間e5情愛憑信m7 bat4斷--過。雄雄伊聽見淑雅e5聲，hau2 kah4 tsiann5淒慘「你thai3 e7 an2-ne1來對待--我？你kam2有良心？」，手術刀刀肉現出淑雅白死殺e5面腔，死絕e5眼神，一下仔m7甘e5模樣，一下仔喙角激翹翹leh4奸笑，親像leh4欣賞伊e5尾路。冷氣風口sng3-sng3叫，總--是，愛情e5火爐猶原無法度來消滅。死亡e5 khui3絲早就ti7手術房bih4 ti7壁角隨時leh4 ka7討命。手術房是建銘e5地盤，死神討厭--伊，siang2知伊家己揣死，死神凡勢ma7感覺驚惶，be7赴來準備，suah4 hoo7伊ke1幾若分鐘去回顧過去e5罪孽，koh4上思念、上掛意e5人kap4事，是m7是koh4有啥mih4 iau2未完成--e5 ？總--是，伊家己beh4揣死--e5 ！就算是逼--著--ah4，ma7是家己做得來--e5，無啥好怨嘆--e5。自殺就e7-sai2解決一切？ He1是逃避！建銘伊家己ma7知，不過tsiann5實無步--ah4。為何無法度堅持愛情？愛情koh4是啥mih8 ？為啥mih8愛情kap4親情m7是仝一條理路？人活ti7世間有影ai3有真大e5勇氣，若無，就ai3真自私，tsiah4活e7落--去。讀hiah4濟冊，出社會hiah4濟冬伊tsin2 tsiah4了解所有e5智識kap4理性long2是am1-kham3家己心內深底e5 lah4-sap4 nia5，是一種妝thann7 e5藝術。「若有理路，就be7選擇絕路--ah4」家己suah4對家己問tsit4款問題感覺愛笑。伊e5血ti7塗跤直直湠，親像伊送hoo7淑雅999蕊e5玫瑰花hiah4-ni7仔紅，淑雅歡喜kah4。伊ma7 bat4送hoo7 Mona1過，tsit4件代對淑雅來講是一種e5侮辱，下賤查埔人phann7 tshit4仔e5招數。總--是，人long2躲閃be7過熱情e5火紅，啥mih4仁義道德燒kah4 tsiann5做火hu1。Hit4種紅koh4 hoo7伊想起淑雅teh4生in1第一胎時大出血e5情境，囡仔有平安，淑雅suah4險無命，hit4時伊有影真m7甘淑雅，講beh4好好仔對待伊一世人。Hit4種紅koh4 hoo7伊想起Mona1 e5喙唇紅ham2-ham2 e5胭脂，親像吸石吸伊e5神魂，伊無才調控制，ma7想起hit4 kai2 Mona1穿khong9-pu2-le3-sa3 （ compress1 ）衫運動e5時好身材e5模樣。Hit4種紅koh4 hoo7想起結婚hit4暝淑雅紅thang3-thang3 e5 bu1-la3-jia3 kap4內褲，伊ka7淑雅講過伊真kah4意hit4種火紅e5色水，完全點toh8伊男性e5 hoo1-lu2-bong2 kap4男子氣魄。雄雄感覺ti7 beh4死進前，koh4幻想tse1情慾e5畫面，家己有影是精牲，變態，lah4-sap4 koh4 thai2-ko1。死後，伊猶原是一个風流鬼。建銘當然對淑雅有寡情意kap4歹勢，畢竟伊kap4 Mona1偷來暗去已經有一站仔--ah4，而且淑雅e5腹肚內koh4有--ah4，koh4-khah4害--e5，Mona1 ma7有--ah4。囡仔be7-sai2無老爸，伊beh4如何做？ A1-him1講查埔人long2是「喙唸經，手摸奶」，我想有影我ma7無答案，別人e5家仔伙代別人無才調評論。不過，我想建銘的確bat4想過好好仔kap4淑雅共度一生，an2-ne1 Mona1--leh4 ？雙跤踏雙船，伊ma7是be7-sai2反背放sak4任何一个。Siang2知Mona1哪e7來冤屈死，伊be7-sai2 koh4錯誤--落-去。Koh4再傷害淑雅，只好家己來贖罪。冤屈？ Mai3問我是按怎知，請hoo7我一點仔私人保留e5空間，我kan1-tann1 e7-sai2 ka7你講Mona1是我上好e5朋友。事實是按怎我感覺已經無重要，就hoo7悲劇結束就好，tse1 long2是世間e5考驗，選擇kap4因果。愛情、情愛我實在無法度解破。●看著鬼A1-him1趕夜班拄到病院停車場，車tu7好nia5，目睭前一个影，穿醫生衫，舌仔吐吐，面仔白死殺，目神na2烏空beh4吸人e5神魂，A1-him1驚kah4若e2-kau2，無法度tshan1叫huah4-hiu1，he1 thai3是人？是鬼，絕對是！規身na2 hong5 he7咒雙跤無法徙動，全身直直tsun3，起畏寒。時間無張持結霜，空氣摻lam7麻藥仝款，tse1一切hiah4-ni7真koh4 hiah4-ni7虛幻茫茫。「葉小姐，你也有看--見--ooh4 ？」A1-him1到守衛仔福伯--a3 hia1，話suah4吐be7出--來，人na2 tioh8猴講話大舌，福伯be7輸bat4看--見e5款，看A1-him1驚kah4 m7-tsiann5人想beh4笑，應kah4 tsiann5自然。「Hit4號hit4號……koh4來--ah4 ！死m7知tng2，我看kah4 long2無感覺--ah4。伊對生了khah4 sui2 e5查某囡仔上有意見，我tse1老查埔伊ma7無看ti7眼內，ai1-io7，可憐--ooh4，怨氣hiah4重，何mi2苦--leh4 ！」「Hit4个是急診室e5陳醫生--lah4，頂頂個月吊tau7死--e5，夭壽--ooh4，腹肚內koh4一个，hiau1-hing7--ooh4，hiah4想be7開！」「陳醫生，就是開刀房hit4个……。」A1-him1聽kah4起大聲hau2，拜託福伯--a3 tshua7伊去樓頂上班，無，ai3 kha3電話hoo7伊長（ tiunn2 ） --e5，是m7是e7-sai2請假，beh4叫我來ka7接。後--來，我連sua3載A1-him1上下班，koh4刁意故seh8過hit4个停車場， 一箍siau5 ma7無，檢采我八字重，ma7可能伊知我是基督e5子民，tsiah4放我煞。不而過，hit4位停車口號碼1314，我若駛--過long2有一種tsiok4奇妙e5感覺。我目睭無人講e5 hit4種邪目，看thang3陰陽間，以電子電機科學e5觀點，hia1定著有tsiok4強e5電力磁力空間。我無再深想tsit4款背後可能e5理學解sueh4。自來我ti7大學電磁學m7 bat4考有入格--過，是我去拜託老師，老師知我愛寫詩，叫我寫一首拄siau——3詩名我koh4 e7記--得：〈愛--著khah4慘死〉 ——tsiah4勉強hoo7我60分--e5。話khiu2 siunn1遠，在來我對神鬼無啥信tau2。若是有，ma7無要緊，橫直我也無做啥傷天害理e5代，be7來揣我tsiah4 tioh8。若看--見，lan2就笑笑say1 hello1就好。內底女主角我後--來tsiah4知是Mona1，我是看新聞koh4 google1 tsiah4知--e5。自從結婚了後我就m7 bat4 kap4伊見過面--ah4，阮e5戀情tsiann5短，無啥好thang1講--e5。伊哪e7去kap4有婦之夫leh4交往--leh4 ？ Koh4 ka7代誌舞kah4 an2-ne1，腹肚koh4有身！我suah4感覺真艱苦。我無表現出來hong5發現，過去有緣鬥陣，總是有寡感情ti7--leh4。我無ka7 A1-him1講我bat4 Mona1，我想，tse1已經是過去--ah4，保留寡私人空間是一種權力。是講，我逐tau2載A1-him1去上班e5時suah4希望伊e7-tang3出現hoo7我看--一-下。是講，我ma7是hoo7伊bat4傷心--過e5查埔人，伊應當ma7無願意koh4再看見我。直到有一工，我tsiah4 ti7夢中看見伊……只是伊無講話，kan1-tann1 tim3頭be7輸leh4 kap4我sio1辭。（後期繼續） # Sann1-kap4讀小說 專欄，本文使用教育部推薦漢字kap4臺灣閩南語羅馬字拼音方案台文通訊BONG1報330期，2021年9月出刊。歡迎捐款贊助#李江却台語文教基金會（捐款可抵稅，匯款後請通知02-23112199 ）線上捐款(定期定額) https : / / donate1 . newebpay1 . com1 / Period1 / akhioh4 / lkk線上捐款(單筆) https : / / donate1 . newebpay1 . com1 / akhioh4 / lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
