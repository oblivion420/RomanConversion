台文通訊BONG1報: 黃金夜婆
蠻野講堂https : / / reurl1 . cc / 0oAEKo1
#棲地復育台語講座專欄，本文使用教育部推薦漢字kap4臺灣閩南語羅馬字拼音方案。台文通訊BONG1報318期，2020年9月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
主講／張桓嘉記錄／陳心婷編按：本文是2020 / 7 / 16棲地復育台語講座「黃金密婆」講座摘要記錄，講者是雲林黃金蝙蝠生態館e5張恒嘉。台灣蠻野心足生態協會舉辦e5「蠻野講堂」tui3 2019年3月份起kap4李江却台語文教基金會合辦規劃有關生態環境議題e5台語講座，歡迎逐家ti7逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己e5台語棲地（ tshe1-te7 ） ！詳細資料e7-tang3看「台灣蠻野心足生態協會」FB專頁。話頭密婆，koh4號做夜婆。講著夜婆，逐家頭殼內想--著--e5，應該long2是phu2色e5夜婆，m7-koh4逐家kam2知影，夜婆其實ma7有黃金色--e5 ？ Tsit4 kai2「台灣棲地復育講座」邀請著黃金夜婆生態館e5館長張桓嘉，來kap4 lan2分享黃金夜婆kap4現此時密婆保育e5議題。Kap4黃金夜婆e5緣份張桓嘉是讀教育--e5，伊大學畢業了後，就tng2去伊e5故鄉——雲林北港——揣學校beh4去教課。拄仔好有一擺ti7學校內底si3-ke3 seh8 e5 時tsun7，攑頭看著有黃金色e5密婆bih4 ti7樹仔頂，遠遠看，親像枇杷e5果子，tsiok4 sui2--e5。伊去問庄仔內e5人，long2無人知影tse1號做啥mih4名。是伊去圖書館揣規工，tsiah4揣著一个看--起-來khah4成e5夜婆——「渡瀨氏鼠耳蝠」。伊hit4-tang1-tsun7掠準黃金夜婆是渡瀨氏鼠耳蝠e5亞種（其實是無仝種），雖然m7是上正確e5資訊，m7-koh4 kap4黃金夜婆e5緣份就an2-ne1牽--起-來--ah4。紹介黃金夜婆黃金夜婆，學名號做「金黃鼠耳蝠」（ Myotis1 formosus1 flavus1 ）。Khah4早，lan2認為伊kap4「渡瀨氏鼠耳蝠」是仝一種，m7-koh4 tsit4-ma2 ti7學界已經ka7分開--ah4。Ti7全世界e5文獻內底，黃金夜婆上早e5記載是ti7 1835年，tsit4款夜婆ti7 Afghanistan1 （ 『阿富汗』 ） 、 Pakistan1 （ 『巴基斯坦』 ） 、西藏、印度、 Nepal1 （ 『尼泊爾』 ） 、越南、中國ham7台灣long2揣有，m7-koh4 in1 ti7台灣hong5發現e5數量kap4地點上濟。黃金夜婆主要食金龜、蠓仔、 iah8-a2一類e5蟲仔，in1有徙siu7性，一年四季long2蹛ti7無仝款e5所在。清明了後e7開始tui3山頂飛到山跤，beh4媽祖生e5時tsun7，就e7愈來愈大siu7 （所以ma7 hoo7人號做「媽祖蝠」）。夜婆囝e7 ti7 5月底、徛算講黃酸雨beh4來進前，大量出世，an2-ne1夜婆囝就有tsiok4大量e5蟲仔e7-sai2食。拄仔出世e5夜婆囝e7藏ti7 in1媽媽e5翼仔內底，所以lan2 iau2-koh4看無。等夜婆囝換喙齒、開始生毛了，ui3第三禮拜開始看e7著，而且koh4 e7開始爬、直線飛。第六禮拜就e7大kah4 in1媽媽e5九成hiah4大。秋天e5時tsun7，in1就e7拚命食mih8件，hoo7家己食kah4 tsiok4飽--e5，體重雄雄tshing3-kuan5，tui3原本e5 12-13公克大kah4 beh4 20公克。寒--人in1就e7飛tng2去山頂睏冬，be7食be7 lim1，ai3到明年3--月tsiah4-koh4醒--過-來。黃金夜婆保育e5問題其實ti7 1960年代進前，黃金夜婆ti7雲林水林是tsiok4 su3常e5動物，聽講逐枝柱仔頂long2看e7著，囡仔koh4 e7參夜婆做伙sng2。Koh4因為in1倒吊e5習性，當地人long2 ka7 in1號做「倒吊蓮」。M7-koh4 tsit4 20外年來，因為農藥汙染、光害、剉樹仔e5原因，黃金夜婆e5數量直直減少。雖然lan2 tsit4-ma2有動物權利e5概念，知影講be7-sai2虐待動物、 ai3注重生態保育。M7-koh4，因為對夜婆e5一寡誤解，hoo7逐家對in1有無好e5印象，致使夜婆保育議題無受著tsiok4濟人e5重視。夜婆be7烏白咬--人、 be7 suh4人血，親像黃金夜婆tsit4款食蟲性e5夜婆，koh4 e7食田--裡e5害蟲，對農民有真大e5幫贊。一般人感覺夜婆身軀頂有真濟病毒，he1是因為夜婆khah4好掠，khah4 tsiap8 hong5研究，tsiah4 e7發現hiah4濟病毒。若是其他e5動物ma7有做tsiah4-ni7詳細e5研究，仝款ma7有可能發現真濟e5病毒。國際自然保護聯盟（ IUCnn1 ）已經ka7黃金夜婆看做是「近危（ Near1 Threatened1 , NT1 ）」e5 動物。台灣雖然ka7黃金夜婆列入《2017臺灣陸域哺乳類紅皮書名錄》e5「國家易危」等級，m7-koh4黃金夜婆iau2無hoo7國家看做是保育類e5動物，所以法律e5保障無夠tsai7，hoo7保護夜婆e5相關khang1-khue3 ke1 khah4困難。上kai3美麗e5「幸蝠」為著beh4保護夜婆，講者張桓嘉ti7 2007年開始舉辦「預約幸蝠」e5保育活動，2009年koh4成立「黃金蝙蝠生態館」。2012年，m7-na7得著政府e5環境教育設施場所認證，koh4舉辦夜婆國際研討會。目前，夜婆保育iau2有真濟困難，親像：毒物研究、睏冬棲地調查、排遺分析、棲地巡守……tse1 long2是目前koh4需要lan2拍拚去做e5 khang1-khue3。黃金夜婆是lan2台灣真特殊、 ma7真珍貴e5動物，張桓嘉希望e7-tang3透過一kai2 koh4一kai2 e5介紹，hoo7 koh4-khah4濟人認bat4夜婆，ng3望逐家e7-sai2共同來保護台灣上kai3美麗e5「幸蝠」。                          蠻野講堂https : / / reurl1 . cc / 0oAEKo1 #棲地復育台語講座專欄，本文使用教育部推薦漢字kap4臺灣閩南語羅馬字拼音方案。台文通訊BONG1報318期，2020年9月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
