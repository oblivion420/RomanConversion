台文通訊BONG1報: DNA1 （有聲♪ ） ◎ A1-him1 ♪ ▏▶全文朗讀電視節目、報紙新聞、雜誌等等，甚至一般人開講ma7可能e7去講著DNA1 − 一个ti7現代時行e5名詞，kan2-na2若出喙講--著，就是高科技koh4 si5-moo5，suah4罕罕有人頂真來瞭解DNA1 tsit4-ho7 mih8。事實伊有tsiok4飽e5學問ti7--leh4，m7-koh4 lan2 tsia1 beh4用kai3簡單e5方式來解說。 DNA1 e5英文全名是： deoxyribonucleic1 acid1。伊是通世界e5活mih8 long2需要e5一款酸性koh4穩定e5化學分子。DNA1分子內底所藏e5訊息就是起造性命e5厝tat4 ； lan2 e5面路仔，生做lo3 、矮，大khoo1 、瘦，頭毛khiu5 iah4是直，是m7是gau5破病，是m7是gau5 lim1 、 ai3 lim1，甚至性地e5一大部份，long2總kap4 DNA1分子有關係。簡單一句話，肉身（ hik8-sin1 ） e5一切ing2-ing2是DNA1來決定--e5。 Lan2細胞內e5 DNA1分子有一半ui3老爸hia1來，一半ui3老母hia1來，所以囡仔e7 sing5老爸／老母，m7-koh4，因為DNA1分子是一代傳一代，血親之間一定e7有sio1-siang7 e5 DNA1 分子 - 因此囡仔ma7有可能sing5阿姨、阿舅甚至sing5阿公、阿祖。透過檢驗DNA1分子，lan2 thang1知影無仝人之間是m7是有血脈e5關係。囡仔e7-tang3 an2-ne1 來揣出親生e5爸／母。最近德國發生tsai1飛ling5機e5事件，往生者e5遺體long2 long3 kah4一塊一塊掖規si3-kue3 ；法醫透過檢驗tsia1-e5破肢san3骨內底e5 DNA1分子，tsiah4有thang1確認in1 e5主人kap4 揣出往生者厝--裡e5人。 ▲ （第一圖）說明：倒手爿是nng3空掃瞄電子顯微鏡（ scanning1 tunneling1 microscope1 ，STM1 ）看--著e5放大兩百萬倍e5 DNA1 分子。（來源http : ／ ／ www . sciencephoto1 . com1 ／ media1 ／ 209661 ／ view1 ）。正手爿是DNA1 分子e5 bang3-gah4。除了性細胞（ siau5-tsi2 kap4卵tsi2 ），規身軀e5逐粒細胞to1有仝款e5 DNA1分子。DNA1分子生做na2像兩條phuah8鍊絞做伙，koh4 be7輸na2兩條旋籐相倚旋（第一圖）。DNA1分子若ka7 thiah4分開，逐條phuah8鍊頂kuan5 to1有一粒一粒e5真珠 - Nu1-kut4-tai2 （ nucleotide1，ヌクレオチド ）。Nu1-kut4-tai2有四種，每一種long2是三个部份來tsiann5--e5 （第二圖） ：一个失氧hut8糖（ deoxyribose1 ），一个磷酸（ phosphate1 ），koh4一个hoo7 lan2 e7-tang3分類tsia1-e5真珠e5主要成分 - 有機鹼（ base1 ），lan2 ka7 in1簡寫做： A1 （ Adenine1 ） 、 T （ Thymine1 ） 、 C （ Cytosine1 ） 、 G （ Guanine1 ）。「 DNA1密碼」 iah8-si7 「遺傳密碼」就是teh4講tsit4四種真珠ti7 DNA1 phuah8鍊頂kuan5排列e5序，iah4就是A1 、 T 、 C 、 G tsit4四項e5序（ A1 、 T 、 C 、 G e5序就是DNA1順次（ DNA1 sequence1 ） ）。 一粒細胞內底有偌濟DNA1分子？無仝生物就無仝。若人，逐粒體細胞（無包括性細胞） to1有四十六條DNA1分子。In1兩个做一對，an2-ne1就有二十三對。DNA1分子若ka7家己纏an5，就變做棍仔形，lan2叫伊做染色體（染色体，せんしょくたい ） （第三圖） ；所以人有二十三對染色體。性染色體決定一寡動物e5性別，在人來講，X kap4 Y tsit4對就是性染色體； kan1-tann1查埔tsiah4有Y染色體，所以lan2講查埔人e5性染色體是XY，若查某就是XX。 ▲ （ 第二圖）一條DNA1分子e7-tang3按照功能分做Tsin2 （ gene1 ） kap4結構e5部份。Tsin2有紮一kuann7特殊e5 DNA1順次 - 遺傳密碼： e7-tang3用來產生RNA1分子iah8是卵白質e5 一kueh8 DNA1分子。Lan2人約略有兩萬e5 Tsin2。Tsin2若無活動e5時就恬恬ti7 hia1，in1若活動，就na2像電火點toh8，e7開始生產遺傳密碼所指定e5 RNA1分子iah8是卵白質。細胞內e5兩萬e5 Tsin2 be7 siang5時活動，in1 e7按照細胞e5類型kap4細胞所需要e5功能來起pong7 - 細胞na2像一間烏暗e5房間，兩萬e5 Tsin2就是兩萬pha1電火；電火開關若開，Tsin2就活動，電火開關若關，Tsin2就hua1--去恬恬 be7活動。比論肝細胞就有kap4肝功能相關e5 Tsin2 teh4 活動，其他e5 Tsin2就去hong5約束tiau5--leh4 ；肝--裡啥mih4 Tsin2 受約束，啥mih4 Tsin2 e7得活動，是lan2 ui3有形卵到tsiann5人e5個體過程當中一步一步經由細胞分化來決定--e5。 DNA1分子e5基本結構就是交纏旋籐： tsit4條旋籐e5頭拄hit4條e5尾； A1拄T，C拄G，ti7兩條交纏旋籐e5中央，倚靠氫（ king1 ）力（ hydrogen1 bond1 ）互相giu2 hoo7 tiau5，tsiann5做雙雙對對e5有機鹼； tsia1-e5 「有機鹼對」一層一層koh4受互相e5分子力影響，致使交纏旋籐尾--a3 tsiann5做na2一个捲螺仔梯e5形（ dooble1 helix1 ） （第一圖）。 DNA1順次e7影響DNA1 e5 結構。DNA1 e5 結構 - 規條DNA1分子是beh4 khah4彎曲，tenn7 tsat8-tsat8，a2是beh4 放ling7-ling7 - e7決定一个Tsin2 是m7是e7活動。簡單講，DNA1分子束愈an5 （愈彎曲iah8是tenn7愈tsat8 ），Tsin2就愈be7活動。設使一个DNA1分子頂頭有1 , 000 e5 Tsin2，束an5 e5所在，hit4-tah4 e5 Tsin2就khah4 be7 活動，甚至規个恬--去；賰--e5就是有teh4活動e5 Tsin2。佗位束an5，佗位放ling7，實際是無一定，Tsin2 e5活動是tue3細胞所需求來變化，所以DNA1分子e5結構是一直teh4改變（ dynamic1 ）。 Tsin2 e5 活動受非常giam5-gai5 e5控制。因為tsit4項機關實在siat4-thai2複雜，科學家到tann1 ma7 iau2未完全瞭解，lan2就無ti7 tsia1討論--落-去。一項重要概念先講代先： Tsin2 e5活動量一定ai3拄拄好，無就e7致病。一个Tsin2若是活動了過頭濟，或者是細胞需要伊e5時suah4無teh4活動，ah8是講伊活動了 m7-tioh8時； tsit4款Tsin2 e5活動就親像是電火開關害--去an2-ne1 - 電火m7是點be7 toh8就是一直爍，無就toh8 m7-tioh8 pha1。Tsit4-lo7狀況e7 hoo7 細胞e5化學反應失調，一寡遺傳病、腦神經退化e5病、 hoo1-lu2-bong2走精e5病、癌症等等long2 kap4 tsia1--e5 有關係。 ▲ （第三圖）說明：倒手爿：電子顯微鏡看--著e5人類染色體。正手頂：細胞、染色體、 DNA1 kap4 Tsin2 互相e5關係。正手e7 ：人e5二十三對染色體。科學技術進展hoo7科學家有法度ti7實驗室內底改變iah8是設計DNA1順次。Ka7人工創e5 DNA1分子囥轉（ tng2 ）去生物e5體內，hoo7 「人工Tsin2 」 e5活動改變生物e5特性； tsit4款就是人teh4講--e5 ： Tsin2改造物種（ Genetic1 Modified1 Organism1 , GMO1 ）。Tsin2改造物種e5目的主要是beh4 hoo7種作e5 mih8 m7驚各種天災蟲害，hoo7家畜kap4雞鴨好io1飼gau5生肉m7驚tioh8 tse1。 人e5四十六條DNA1分子總加--起-來，叫做Tsi7-long2 （ Genome1 ）。科學家想講透過設計DNA1順次甚至影響規个 Tsi7-long2 e5 Tsin2調控，可能e7得解決一寡目前無藥醫e5病症，ma7 e7得hoo7 tsit4-ma2 e5治療方式koh4-khah4好。Tse1就是tsit4-ma2上tshing3 tng1 teh4 發展e5精確醫學（ precision1 medicine1 ） ；因為逐个人e5 Tsi7-long2 to1無仝，愈針對個人體質來治療，效果愈顯明，所以精確醫學ma7叫做個人醫學（ personal1 medicine1 ）。 過去beh4創Tsin2 e5改造有tsiann5濟技術上e5限制，最近tse1幾冬新發展e5技術 - CRISPR1-Cas91系統（ clustered1 regularly1 interspaced1 short4 palindromic1 repeats1-Cas91 system1 ） hoo7改造Tsin2 e5流程變kah4簡單koh4快速，而且tuh8破限制e7得一擺就改造規个 Tsi7-long2。舊年（ 2014 ）美國e5一个研究團隊發表成果 - in1利用CRISPR1-Cas91 ka7無正常e5 Tsin2改做正常--e5，成功治療有Thai3-looh8-sin7血症（ Tyrosinemia1 ） e5 niau2鼠，in1相信未來像an2-ne1 e5方式ma7 e7-tang3用來治療人類Tsin2 e5疾病。 DNA1 ／ Tsin2 ／ Tsi7-long2 （第三圖）是通世界e5活mih8上大e5祕密，經過半世紀超過e5時間，lan2總算tui3伊有khah4濟了解。Tsit4款科學智識kap4技術e5進展hoo7 lan2真濟好處，m7-koh4 ma7 紮來危機。改造Tsi7-long2 e5技術若是使用ti7人e5有形卵頂頭，將來出世e5囡仔一世人to1受改造--過e5 Tsin2來影響； tsit4款技術若是使用ti7人e5生殖細胞（ germline1 ）頂頭，代代世世e5囝孫long2 e7受影響。雖bong2講改造Tsi7-long2 e7得用來治療一寡病症，m7-koh4，lan2對Tsi7-long2 kap4 hia1病症e5瞭解long2 iau2未透底，致使lan2 oh4評估an2-ne1做e5風險kap4好處。CRISPR1-Cas91系統e5發展hoo7 Tsi7-long2改造e5 khang1-khue3愈來愈輕可，tsit4-ma2 lan2就應該頂真面對tsit4款技術發展對社會、法律、道德、倫理e5衝擊 - tsia1-e5 重要--e5 lan2 tiann7-tiann7 e7 lau3-kau1--去，因為台灣人一向siunn1過對重技術e5效率kap4成果，「 tsiann5人」 e5因素ka2-na2拍無--去。 ✏作者是德國Köln1大學發育生物學（ Entwicklungsbiologie1 ）研究所自然科學博士■參考資料： Baltimore1 , D . , Berg1 , P . , Bottsan1 , M1 . , Carroll1 , D . , Tsaro1 , R . A1 . , Tsurts4 , G . , et4 al1 . ( 2015 ) . Biotetsnology1 . A1 prudent4 path4 forward1 for1 genomic1 ingineering1 and1 germline1 gene1 modification1 . Science1 , 348 ( 6230 ) , 36–38 . Campbell1 , A1 . M1 . , Heyer1 , L . J . ( 2006 ) Discovering1 Genomics1 , Proteomics1 and1 Bioinformatics1 ( 2nd1 Edition1 ) . San1 Francisco1 [ etc1 . ] : Benjamin1 Cummings1 . Ran1 , F . A1 . , Hsu1 , P . D . , Wright4 , J . , Agarwala1 , V . , Scott4 , D . A1 . , & Zhang1 , F . ( 2013 ) . Genome1 ingineering1 using1 the1 CRISPR1-Cas91 system1 . Nature1 Protocols1 , 8 ( 11 ) , 2281–2308 . Yin1 , H . , Xue1 , W . , Tsen1 , S . , Bogorad1 , R . L . , Benedetti1 , E1 . , Grompe1 , M1 . , et4 al1 . ( 2014 ) . Genome1 editing1 with4 Cas91 in1 adult4 mice1 corrects1 a1 disease1 mutation1 and1 phenotype1 . Nature1 Biotetsnology1 , 32 ( 6 ) , 551–553 . doi1 : 10 . 1038 ／ nbt4 . 2884