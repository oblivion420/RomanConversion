台文通訊BONG1報: 家己鉸頭毛
作者：田美瑜

印象中，tu2結婚e5時tsun7，我bat4替翁婿鉸一擺頭毛。因為伊e5頭毛真濟koh4 khiu5，鉸頭毛了後，掃塗跤ai3掃規半晡真麻煩。雖bong2，翁婿一直呵咾我鉸了真好，我long2講，別人鉸是「一日剃頭，三日緣投」，hoo7我鉸頭毛是「一日剃頭，三日gian3頭」，所以規氣去hoo7別人鉸khah4 e7和koh4輕鬆。

不而過，我e5兩个囡仔tui3國小到大學，in1 e5頭毛long2是我鉸--e5。M7是我e5技術tsiann5讚，是因為以早奶母e7替in1鉸，換我家己tshua7 e5時tsun7，第一擺hoo7 in1去剃頭店鉸頭毛，頭家ka7頭毛lu1 siunn1短，in1真be7慣勢，所以鉸頭毛就變做我e5 khang1-khue3--ah4。其實，我long2是普略仔鉸--一-下，tsiah4-koh4用拍層e5鉸刀拍層。上尾，tsiah4用lu1頭tsang1 e5家私ka7毛跤lu1--一-下。

今年因為新冠病毒e5關係，歇睏日long2 bih4 leh4厝m7敢出門。我e5頭毛愈來愈長，逐擺吹頭毛ai3半點鐘tsiah4吹e7 ta1。尤其是上班e5時tsun7，趕時間suah4吹be7焦，感覺真無方便。拄好想著前一站仔，同學傳一个影片，影片內底hip4 tsiok4濟sui2-tang1-tang1 e5查某囡仔，按怎家己鉸頭tsang1。

上重要--e5是影片鉸頭tsang1 e5過程tsiann5簡單，只要你用luah8仔ka7頭毛tsang2規tsang2，用樹奶束仔束--起-來了後，ka7你ai3鉸e5部份鉸--落-去就好勢好勢--ah4。上尾影片內底e5 sui2姑娘仔ka7頭毛放--落-來——Uah4 ！ M7-na7頭毛sui2-tang1-tang1，感覺人e5氣色ma7變做tsiann5好。

鉸頭毛竟然有hiah4-ni7簡單e5撇步，我當然ai3家己來試看mai7 ！我就大主大意，照影片e5方法，小掠一个大概仔十公分，用鉸刀殘殘鉸--落-去，koh4用鉸刀ka7頭毛尾修修--leh4。鉸好了後，用鏡tui3後面照看mai7，頭tsang1尾真正有整齊，耳仔邊e5頭毛，ma7親像刁故意koh4用鉸刀鉸khah4短。原來影片內底叫逐家ka7頭tsang1縛--起-來是有學問--e5，因為an2-ne1 tsiah4有拍層e5效果。

Tse1 hoo7我想起細漢囝讀大學了後，三不五時就講伊e5頭毛siunn1長，想beh4去剃頭毛。剃hit4種上時行--e5 、兩爿剃了了e5造型。我上驚用lu1仔lu1頭毛，因為無注意就有可能失敗，細漢囝可能ma7是嫌出去hoo7人剃麻煩。上尾，伊規氣家己剃頭毛，逐禮拜家己koh4 ai3用lu1仔lu1--一-遍。

原來，阮囝是tsing2著我--ooh4 ！


#生活e5藝術專欄，本文使用教育部推薦漢字kap4臺灣閩南語羅馬字拼音方案。台文通訊BONG1報328期，2021年7月出刊。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：田美瑜印象中，tu2結婚e5時tsun7，我bat4替翁婿鉸一擺頭毛。因為伊e5頭毛真濟koh4 khiu5，鉸頭毛了後，掃塗跤ai3掃規半晡真麻煩。雖bong2，翁婿一直呵咾我鉸了真好，我long2講，別人鉸是「一日剃頭，三日緣投」，hoo7我鉸頭毛是「一日剃頭，三日gian3頭」，所以規氣去hoo7別人鉸khah4 e7和koh4輕鬆。 不而過，我e5兩个囡仔tui3國小到大學，in1 e5頭毛long2是我鉸--e5。M7是我e5技術tsiann5讚，是因為以早奶母e7替in1鉸，換我家己tshua7 e5時tsun7，第一擺hoo7 in1去剃頭店鉸頭毛，頭家ka7頭毛lu1 siunn1短，in1真be7慣勢，所以鉸頭毛就變做我e5 khang1-khue3--ah4。其實，我long2是普略仔鉸--一-下，tsiah4-koh4用拍層e5鉸刀拍層。上尾，tsiah4用lu1頭tsang1 e5家私ka7毛跤lu1--一-下。     今年因為新冠病毒e5關係，歇睏日long2 bih4 leh4厝m7敢出門。我e5頭毛愈來愈長，逐擺吹頭毛ai3半點鐘tsiah4吹e7 ta1。尤其是上班e5時tsun7，趕時間suah4吹be7焦，感覺真無方便。拄好想著前一站仔，同學傳一个影片，影片內底hip4 tsiok4濟sui2-tang1-tang1 e5查某囡仔，按怎家己鉸頭tsang1。     上重要--e5是影片鉸頭tsang1 e5過程tsiann5簡單，只要你用luah8仔ka7頭毛tsang2規tsang2，用樹奶束仔束--起-來了後，ka7你ai3鉸e5部份鉸--落-去就好勢好勢--ah4。上尾影片內底e5 sui2姑娘仔ka7頭毛放--落-來——Uah4 ！ M7-na7頭毛sui2-tang1-tang1，感覺人e5氣色ma7變做tsiann5好。鉸頭毛竟然有hiah4-ni7簡單e5撇步，我當然ai3家己來試看mai7 ！我就大主大意，照影片e5方法，小掠一个大概仔十公分，用鉸刀殘殘鉸--落-去，koh4用鉸刀ka7頭毛尾修修--leh4。鉸好了後，用鏡tui3後面照看mai7，頭tsang1尾真正有整齊，耳仔邊e5頭毛，ma7親像刁故意koh4用鉸刀鉸khah4短。原來影片內底叫逐家ka7頭tsang1縛--起-來是有學問--e5，因為an2-ne1 tsiah4有拍層e5效果。Tse1 hoo7我想起細漢囝讀大學了後，三不五時就講伊e5頭毛siunn1長，想beh4去剃頭毛。剃hit4種上時行--e5 、兩爿剃了了e5造型。我上驚用lu1仔lu1頭毛，因為無注意就有可能失敗，細漢囝可能ma7是嫌出去hoo7人剃麻煩。上尾，伊規氣家己剃頭毛，逐禮拜家己koh4 ai3用lu1仔lu1--一-遍。原來，阮囝是tsing2著我--ooh4 ！                          #生活e5藝術專欄，本文使用教育部推薦漢字kap4臺灣閩南語羅馬字拼音方案。台文通訊BONG1報328期，2021年7月出刊。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
台文通訊BONG1報328期，2021年7月出刊。



◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。

