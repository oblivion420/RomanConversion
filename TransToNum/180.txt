台文通訊BONG1報: 玄奇e5囡仔仙（十五）作者：張家榮Tsit4時，豆腐嬸--a3心肝頭是phih8-phok8-tshainn2，身軀sih4-sih4-tsun3，活beh4驚--死！雖然m7知影火柱--a7所講是真iah4是假，但是家己e5囝是啥mih4型，伊心內有數，只是m7敢相信家己e5後生e7 hiau1-hing7 kah4去謀害人命。為著tse1，豆腐嬸--a3煩惱kah4 m7知beh4按怎tsiah4好，規个人跤軟手軟，雄雄跋leh4塗跤，na2哭na2向火柱--a7 huah4-hiu1，哀求火柱--a7救in1囝。悲慘e5模樣，實在hong5看著心稀微。啊若講著ti7邊--a1 gong7神gong7神e5六tsainn2--e5，伊khah4想to1想無，是按怎火柱--a7 e7 hiah4-ni7神通廣大，知影hiah4濟驚--人e5失德代。神--一-睏，六tsainn2--e5感覺家己精神已經錯亂，頭殼mooh4--leh4 、面色無偌好看，大聲講： 「火柱--a7 ！叔--a3 hoo7你舞kah4 kiong7-beh4起痟--ah4 ！你講講hiah4-ni7濟hong5心驚膽hiannh4 e5代誌，到底你按怎知--e5 ？無，你是何方神聖？ 」 Tsit4个時tsun7，離奇koh4驚--人e5代誌發生--ah4。火柱--a7好親像無聽著六tsainn2--e5 leh4 kap4伊講話，kan1-tann1恬恬tshai7 leh4 hia1，頭殼le5-le5，m7知leh4想啥。過一睏，伊tsiah4沓沓仔將頭tann1--起-來。當時，六tsainn2--e5一看著火柱--a7 e5面，當場倒退三步，be7輸看著鬼仝款，生驚一下心臟險仔tio5--出-來！因為，火柱--a7 e5面貌變--ah4，變kah4 kann2-na2怪物仝款。伊e5面烏kah4親像炭，目睭仁像金魚phok4--出-來，目箍腫kah4 na2麵龜，鼻空倒nah4，喙型變尖，耳仔縮細，規个面long2變kah4參khah4早無仝；而且，喙--裡koh4一直發出「 iah4-iah4叫」 e5怪聲，模樣be7輸去khah8著陰。當時，六tsainn2--e5 kap4豆腐嬸--a3驚kah4半小死，兩人long2 m7敢發出任何聲音，趕緊nng3落去桌仔跤bih4--起-來，恐驚火柱--a7 e7過來ka7 in1啥款，不時ka7頭探出來偷偷仔看--一-下。過無偌久，「 iah4-iah4叫」 e5怪聲停--落-來，si3-ke3恬靜kah4賰喘khui3聲。Tsit4个時tsun7，六tsainn2--e5 kap4豆腐嬸--a3勼ti7桌跤phih8-phih8-tshuah4，頭ann3 kah4低低低，連喘khui3 to1 m7敢；因為，火柱--a7已經無聲無sueh4徛ti7桌邊，一雙跤骨烏kah4 e7金，tshai7 leh4六tsainn2--e5眼前。「叔--a3，lin2 bih4 ti7 tsia1創啥？ 」火柱--a7 ku1落來ka7問。「我爸我母--leh4，tshuan3驚tshuan3 tioh8 ！ 」六tsainn2--e5心內tsiah4 leh4驚火柱--a7 e7 ku1--落-來nia5，無想著真正去hoo7揣--著。當時，六tsainn2--e5 tshuah4一下當場做狗爬--出-來，驚kah4一个面青sun2-sun2，直直唸「阿彌陀佛……觀世音菩薩…… 」，模樣實在趣味kah4 ！尤其是豆腐嬸--a3，當場昏倒ti7桌仔跤。「六tsainn2叔--a3，你是按怎--lah4，我是火柱--a7 neh4，你kam2 be7認得我？ I9，奇怪--ah4，叔--a3你e5身軀thai3 e7有臭尿hiam1味？ 」 Tsit4个時tsun7 e5火柱--a7，除了目睭仁變吐lui5 kap4目箍腫--起-來以外，其他long2恢復kah4參正常人仝款。不而過，伊m7知是真m7知，iah4是leh4假鬼假怪，竟然sa1無六tsainn2--e5為啥mih8 hiah4-ni7驚--伊。所致，伊露出一个giau1疑e5表情，tsong5過去六tsainn2--e5面前ka7問，thai3 e7知，一倚--過-去nia5，就鼻著臭尿hiam1味。當時，六tsainn2--e5 phak4 leh4塗跤phih8-phih8-tshuah4，規身軀直拚凊汗，be7輸ti7-leh4看怪物仝款，兩蕊目睭掠火柱--a7金金siong3。Siong3一tiap4仔久，tsiah4開喙ka7問： 「你到底是人iah4是鬼？ 」火柱--a7聽頭就知尾，知影定著是家己拄仔e5行為去ka7 heh4驚--著，心疑伊是妖魔鬼怪。「若無，你摸看mai7我有體溫--無？鬼e5身軀是冷--e5 ！ 」火柱--a7笑笑仔ka7講。六tsainn2--e5起一个ka1-lun2-sun2，心內暗暗仔leh4想： 「火柱--a7 tu2-tsiah4 e5行為，kam2 e7是khah8著歹mih4仔--ah4 ？ Iah4是講，伊自底就是妖怪？ M7-koh4，翻頭ka7鬥鬥想想--leh4，tsit4个囡仔我自細漢看到大漢，ham7伊鬥陣beh4 13年，iau2 m7 bat4看伊有啥mih4驚--人e5行為，thai3有可能是妖怪--leh4 ？ 」想到tsia1，伊sian1想ma7 m7敢相信拄仔所發生e5代誌是真--e5，定著是家己siunn1忝，致使精神錯亂，看m7-tioh8--去。所以，為著beh4證實火柱--a7 m7是歹mih4仔，六tsainn2--e5面挲挲--leh4，然後suh4一个大khui3，tsiah4伸出tshuah4 kah4 be7輸中風e5倒手，按火柱--a7 e5身軀si3-ke3摸。摸煞了後，伊ka7家己liam3一个喙phue2。結果，事實證明伊e5頭殼並無sioo3-too3，ma7 m7是leh4陷眠，火柱--a7確實ham7正常人sio1-siang7，有體溫、有心跳。Iau2-m7-koh4，看著火柱--a7 phok4--出-來e5目睭，六tsainn2--e5 iau2是小可礙虐礙虐，感覺代誌無啥單純。「叔--a3，你到底是摸煞--未？ 」火柱--a7 hoo7摸kah4 ak4-tsak4--起-來，擋be7 tiau5開喙ka7 huah4，致使六tsainn2--e5 tshuah4一下，規个人long2 tio5--起-來。「你khah4好心--leh4，mai3 khap8-be7著就ka7我heh4驚！我已經hoo7你驚kah4屎尿long2滲--出-來--ah4，你若koh4繼續ka7我創治，我tsit4條老命緊早慢休--去！ 」六tsainn2--e5厭氣kah4坐ti7塗跤an2-ne1講。火柱--a7聽了，笑kah4歪koh4-tshih8-tshuah8，ka7 thuh4臭： 「叔--a3，你tang1時變kah4 tsiah4-ni7無膽，an2-ne1就驚kah4滲屎尿？另工，你若看著我e5真面目，m7就當場昏--去？ 」六tsainn2--e5 hoo7消遣kah4一个面紅kong3-kong3，坐ti7塗跤咬牙切齒，iau2 sa1無beh4按怎應tsiah4好，真正是苦瓜tim7鰱魚——苦be7了！尤其，火柱--a7尾--a3所講e5 「另工、真面目」，到底是啥mih4意思？ # Sann1-kap4讀小說 專欄，本文使用教育部推薦漢字kap4臺灣閩南語羅馬字拼音方案台文通訊BONG1報330期，2021年9月出刊。李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：張家榮Tsit4時，豆腐嬸--a3心肝頭是phih8-phok8-tshainn2，身軀sih4-sih4-tsun3，活beh4驚--死！雖然m7知影火柱--a7所講是真iah4是假，但是家己e5囝是啥mih4型，伊心內有數，只是m7敢相信家己e5後生e7 hiau1-hing7 kah4去謀害人命。為著tse1，豆腐嬸--a3煩惱kah4 m7知beh4按怎tsiah4好，規个人跤軟手軟，雄雄跋leh4塗跤，na2哭na2向火柱--a7 huah4-hiu1，哀求火柱--a7救in1囝。悲慘e5模樣，實在hong5看著心稀微。啊若講著ti7邊--a1 gong7神gong7神e5六tsainn2--e5，伊khah4想to1想無，是按怎火柱--a7 e7 hiah4-ni7神通廣大，知影hiah4濟驚--人e5失德代。神--一-睏，六tsainn2--e5感覺家己精神已經錯亂，頭殼mooh4--leh4 、面色無偌好看，大聲講： 「火柱--a7 ！叔--a3 hoo7你舞kah4 kiong7-beh4起痟--ah4 ！你講講hiah4-ni7濟hong5心驚膽hiannh4 e5代誌，到底你按怎知--e5 ？無，你是何方神聖？ 」 Tsit4个時tsun7，離奇koh4驚--人e5代誌發生--ah4。火柱--a7好親像無聽著六tsainn2--e5 leh4 kap4伊講話，kan1-tann1恬恬tshai7 leh4 hia1，頭殼le5-le5，m7知leh4想啥。過一睏，伊tsiah4沓沓仔將頭tann1--起-來。當時，六tsainn2--e5一看著火柱--a7 e5面，當場倒退三步，be7輸看著鬼仝款，生驚一下心臟險仔tio5--出-來！因為，火柱--a7 e5面貌變--ah4，變kah4 kann2-na2怪物仝款。伊e5面烏kah4親像炭，目睭仁像金魚phok4--出-來，目箍腫kah4 na2麵龜，鼻空倒nah4，喙型變尖，耳仔縮細，規个面long2變kah4參khah4早無仝；而且，喙--裡koh4一直發出「 iah4-iah4叫」 e5怪聲，模樣be7輸去khah8著陰。當時，六tsainn2--e5 kap4豆腐嬸--a3驚kah4半小死，兩人long2 m7敢發出任何聲音，趕緊nng3落去桌仔跤bih4--起-來，恐驚火柱--a7 e7過來ka7 in1啥款，不時ka7頭探出來偷偷仔看--一-下。過無偌久，「 iah4-iah4叫」 e5怪聲停--落-來，si3-ke3恬靜kah4賰喘khui3聲。Tsit4个時tsun7，六tsainn2--e5 kap4豆腐嬸--a3勼ti7桌跤phih8-phih8-tshuah4，頭ann3 kah4低低低，連喘khui3 to1 m7敢；因為，火柱--a7已經無聲無sueh4徛ti7桌邊，一雙跤骨烏kah4 e7金，tshai7 leh4六tsainn2--e5眼前。「叔--a3，lin2 bih4 ti7 tsia1創啥？ 」火柱--a7 ku1落來ka7問。「我爸我母--leh4，tshuan3驚tshuan3 tioh8 ！ 」六tsainn2--e5心內tsiah4 leh4驚火柱--a7 e7 ku1--落-來nia5，無想著真正去hoo7揣--著。當時，六tsainn2--e5 tshuah4一下當場做狗爬--出-來，驚kah4一个面青sun2-sun2，直直唸「阿彌陀佛……觀世音菩薩…… 」，模樣實在趣味kah4 ！尤其是豆腐嬸--a3，當場昏倒ti7桌仔跤。「六tsainn2叔--a3，你是按怎--lah4，我是火柱--a7 neh4，你kam2 be7認得我？ I9，奇怪--ah4，叔--a3你e5身軀thai3 e7有臭尿hiam1味？ 」 Tsit4个時tsun7 e5火柱--a7，除了目睭仁變吐lui5 kap4目箍腫--起-來以外，其他long2恢復kah4參正常人仝款。不而過，伊m7知是真m7知，iah4是leh4假鬼假怪，竟然sa1無六tsainn2--e5為啥mih8 hiah4-ni7驚--伊。所致，伊露出一个giau1疑e5表情，tsong5過去六tsainn2--e5面前ka7問，thai3 e7知，一倚--過-去nia5，就鼻著臭尿hiam1味。當時，六tsainn2--e5 phak4 leh4塗跤phih8-phih8-tshuah4，規身軀直拚凊汗，be7輸ti7-leh4看怪物仝款，兩蕊目睭掠火柱--a7金金siong3。Siong3一tiap4仔久，tsiah4開喙ka7問： 「你到底是人iah4是鬼？ 」火柱--a7聽頭就知尾，知影定著是家己拄仔e5行為去ka7 heh4驚--著，心疑伊是妖魔鬼怪。「若無，你摸看mai7我有體溫--無？鬼e5身軀是冷--e5 ！ 」火柱--a7笑笑仔ka7講。六tsainn2--e5起一个ka1-lun2-sun2，心內暗暗仔leh4想： 「火柱--a7 tu2-tsiah4 e5行為，kam2 e7是khah8著歹mih4仔--ah4 ？ Iah4是講，伊自底就是妖怪？ M7-koh4，翻頭ka7鬥鬥想想--leh4，tsit4个囡仔我自細漢看到大漢，ham7伊鬥陣beh4 13年，iau2 m7 bat4看伊有啥mih4驚--人e5行為，thai3有可能是妖怪--leh4 ？ 」想到tsia1，伊sian1想ma7 m7敢相信拄仔所發生e5代誌是真--e5，定著是家己siunn1忝，致使精神錯亂，看m7-tioh8--去。所以，為著beh4證實火柱--a7 m7是歹mih4仔，六tsainn2--e5面挲挲--leh4，然後suh4一个大khui3，tsiah4伸出tshuah4 kah4 be7輸中風e5倒手，按火柱--a7 e5身軀si3-ke3摸。摸煞了後，伊ka7家己liam3一个喙phue2。結果，事實證明伊e5頭殼並無sioo3-too3，ma7 m7是leh4陷眠，火柱--a7確實ham7正常人sio1-siang7，有體溫、有心跳。Iau2-m7-koh4，看著火柱--a7 phok4--出-來e5目睭，六tsainn2--e5 iau2是小可礙虐礙虐，感覺代誌無啥單純。「叔--a3，你到底是摸煞--未？ 」火柱--a7 hoo7摸kah4 ak4-tsak4--起-來，擋be7 tiau5開喙ka7 huah4，致使六tsainn2--e5 tshuah4一下，規个人long2 tio5--起-來。「你khah4好心--leh4，mai3 khap8-be7著就ka7我heh4驚！我已經hoo7你驚kah4屎尿long2滲--出-來--ah4，你若koh4繼續ka7我創治，我tsit4條老命緊早慢休--去！ 」六tsainn2--e5厭氣kah4坐ti7塗跤an2-ne1講。火柱--a7聽了，笑kah4歪koh4-tshih8-tshuah8，ka7 thuh4臭： 「叔--a3，你tang1時變kah4 tsiah4-ni7無膽，an2-ne1就驚kah4滲屎尿？另工，你若看著我e5真面目，m7就當場昏--去？ 」六tsainn2--e5 hoo7消遣kah4一个面紅kong3-kong3，坐ti7塗跤咬牙切齒，iau2 sa1無beh4按怎應tsiah4好，真正是苦瓜tim7鰱魚——苦be7了！尤其，火柱--a7尾--a3所講e5 「另工、真面目」，到底是啥mih4意思？ （後期繼續） # Sann1-kap4讀小說 專欄，本文使用教育部推薦漢字kap4臺灣閩南語羅馬字拼音方案台文通訊BONG1報330期，2021年9月出刊。歡迎捐款贊助#李江却台語文教基金會（捐款可抵稅，匯款後請通知02-23112199 ）線上捐款(定期定額) https : / / donate1 . newebpay1 . com1 / Period1 / akhioh4 / lkk線上捐款(單筆) https : / / donate1 . newebpay1 . com1 / akhioh4 / lkk郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。