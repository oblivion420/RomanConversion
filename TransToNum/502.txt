台文通訊BONG1報: 走鼠串（一）作者：陳雷Hit4个戒嚴e5時代，tse1代誌消息封鎖，到tann1無啥人知。檢采m7是親像天頂救星某某偉大總統khiau1--去hit4款政治e5大事，卻也是lan2台灣庄跤稀罕e5傳說。所e7記，聽講古早單單一回。若無錯，應該是以前日本人e5時代--lah4。講hit4个倚海僻勢e5小所在，罕得人到，真少人蹛。有一站真久，in1 pa5過身了，孤孤阿喜一人。後--來上kai3發達e5年冬，也不過四五戶e5人家。海墘khioh4海菜，鹹地種番薯，散赤kah4鬼beh4拖--去。連一个公認e5地名to1無。Hoo7人e5印象，有、無long2仝款，無人計較。向西一phian3曲線彎khiau1 e5 澳，平thann2 e5海埔, 東爿坎坎khiat8-khiat8番薯韌命生湠e5鹹地。景緻一to2優美，若算是現代觀光事業特定e5景點，也be7嫌--得。需要hoo7伊一个sui2名。暫時號做澳底，相當su3配，be7失人禮。向南兩、三點鐘，一个好名字e5庄頭，叫做美水，討海人e5海口。近海魚濟，經濟發達，總--是無澳底觀光優美e5品質。Lang3工e5日，阿喜來tsia1 khioh4 pun3-so3，酒矸、豆油矸、舊新聞紙賣錢。美水e5人看伊無，庄跤song5，叫伊gong7喜--a3。其實m7是gong7，海口人nge7-tsiann7，學規年thang3天透be7煞e5海風keh4-kioonn7。有時想--著就愛ka7人tau5 ： 「我八歲e5時，guan2老母hoo7鳥鼠咬--死。」美水--e5無人beh4信，不過澳底e5人信信。Tann1你e7問，人hoo7鼠活活咬--死，kam2 m7是有khah4離譜？ ！講也有理，有一个因故。戒嚴令時代，消息封鎖，歹代誌少人知。澳底e5鼠m7比別位，貓hiah4大隻。Lan2講「人san2，鼠大隻」，無m7-tioh8，春嫂in1有飼貓，澳底單獨一隻，好看頭nia7-nia7，看著tse1鼠，走kah4無尾溜--去。確實in1母--a3鳥鼠咬死了，in1 pa5去Makattau1 e5庄--裡探聽。Makattau1 e5長老講： 「有--lah4。Tse1代誌單單一擺。年冬上kai3歹，tinn7流滿月e5都合。」 Koh4講，大武山e5狗m7驚鼠。所以in1 pa5入去Makattau1 e5聖山大武山掠狗，tng2--來飼be7乖。He1狗野性，long2家己放生，變做自由e5流浪狗。Tsiann5實過--來一甲子，澳底m7 bat4 koh4有鼠咬人e5事件。大武山e5狗kap4市內e5狗無仝。第一，in1 be7啥e7吠，m7-ku2真gau5 khoo1狗螺，所以Makattau1 e5人講，m7是狗，是山內e5 ba5，豺狼e5兄弟。第二，野性飼be7乖，m7愛kap4人做伙，kap4人be7親，家己放生去討食。第三，m7驚大隻鼠，專門掠來食。所以狗來以後，he1鼠ke1真收跤，m7敢凊彩咬--人，也m7敢鳥鼠仔囝直直生、直直湠。阿呆m7是伊e5名，叫久慣勢--ah4，連in1母--a3 ma7 be7記得伊e5原名。不過，阿呆m7是呆，m7愛kap4人交tshap4 nia7-nia7，ham7澳底e5狗仝款。或者tsit4个緣故，kap4狗特別相好e7 hah8，tiann7-tiann7 sio1揣，thi1-thi1-thuh8-thuh8，話講規晡，概成long2聽有。現代醫學e5智識診斷，應該是自閉e5症頭，m7是gong7 呆。澳底e5海埔m7-na7觀光e5優美，而且一年一回，便若8--月滿月tinn7流e5都合，海外e5龜千里遠遠一路tng2--來，ti7 tsia1 in1出世e5海墘放卵。所以一年一回，母仔囝來海墘khioh4龜卵。龜卵值錢，家己m7甘食，kuann7去美水賣錢買新衫。Tsit4年8--月滿月tinn7流e5都合，he1龜照時間一隻一隻long2 tng2--來--ah4。母仔囝ti7海埔等--in1。滿--a3 tshua7頭。伊上大隻，伊e7認--得。Kha1-tsiah4-phiann1螺仔殼生kah4 tinn7-tinn7。He1龜見人也be7生份，到位就he7性命爬ui3沙埔e5 kuan5地，去hia1放卵。阿喜、阿呆規暝khioh4卵，到天beh4光，風湧tng1大，阿喜雄雄聽著後面哀一聲，越一下頭，阿呆無--去--ah4，生狂直直走，直直揣。天光e5海風suh4-suh4叫，he7性命hiu1也無聽--見。海水一湧一湧，有出無入，tng1-teh4 kho2流，揣到中晝出大日，海埔無半人，單單揣著一跤阿呆e5紅淺拖。過--來逐日來hia1等。海埔kuan5地e5風hiu1-hiu1叫，be7輸阿呆teh4哀，原在無看伊e5影。澳底e5狗揣無阿呆，也來hia1等。一禮拜一禮拜過，阿喜比he1一湧一湧e5海，講： 「阿呆去--ah4，lan2 tsia1等，伊liam1-mi1就tng2--來。」隔tng2年8--月，hit4个滿月tinn7流e5都合，龜long2 tng2--來--ah4。滿--a3 tshua7頭，到位一隻一隻爬ui3沙埔，單單一隻新來--e5，kha1-tsiah4-phiann1無生螺仔殼，爬來阿喜e5跤邊，徛hia1掠伊真真看，也be7生份。阿喜叫是伊新手m7 bat4，比he1 kuan5地講： 「 Ui3 hia1去。」 He1龜原在m7行，海埔爬來爬去。到天光，龜放卵了，tsiah4 tue3人一隻一隻爬ui3海--裡去。連sua3三暗，阿喜夢見阿呆，ti7龜放卵e5海埔ka7伊講： 「阿母，我明年tsiah4-koh4 tng2來看--你。」雄雄哀一聲就無--去--ah4。Tsiah4想起hit4隻新來e5龜，掠伊真真看，敢m7就是阿呆tng2來teh4看--伊？愈想愈真，心內愈m7甘，規年e5傷心孤單變做期待e5 ng3望。喙念： 「阿母蹛tsia1等！ 」過--來一年一回，仝hit4个龜tng2來放卵e5都合，he1龜ti7 khioh4著紅淺拖e5海埔，掠伊真真看。阿喜ka7伊講： 「阿母ti7 tsia1等--你！ 」比he1沙崙e5 kuan5地，講： 「緊ui3 hia1去。」 He1龜聽伊e5話，爬ui3沙崙去放卵。Ui3 hit4年起，伊無koh4 khioh4龜卵。10--月龜放卵煞，逐暗來海埔顧卵。田--裡e5鼠若來--ooh4，伊用棍仔摃。到10--月龜囝pu7--出-來，一隻一隻ti7海埔爬。海鳥ti7天頂看--著，規大陣飛--落-來，尖尖e5 喙pue1 thong2去食。阿喜攑竹篙趕鳥，顧龜囝m7-thang1 hoo7鳥食--去。（後期繼續） Sann1-kap4讀小說專欄，本文使用教育部推薦漢字kap4臺灣閩南語羅馬字拼音方案。台文通訊BONG1報302期，2019年5月出刊。--------------------------------------------李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：陳雷1                            Hit4个戒嚴e5時代，tse1代誌消息封鎖，到tann1無啥人知。檢采m7是親像天頂救星某某偉大總統khiau1--去hit4款政治e5大事，卻也是lan2台灣庄跤稀罕e5傳說。所e7記，聽講古早單單一回。若無錯，應該是以前日本人e5時代--lah4。講hit4个倚海僻勢e5小所在，罕得人到，真少人蹛。有一站真久，in1 pa5過身了，孤孤阿喜一人。後--來上kai3發達e5年冬，也不過四五戶e5人家。海墘khioh4海菜，鹹地種番薯，散赤kah4鬼beh4拖--去。連一个公認e5地名to1無。Hoo7人e5印象，有、無long2仝款，無人計較。向西一phian3曲線彎khiau1 e5 澳，平thann2 e5海埔, 東爿坎坎khiat8-khiat8番薯韌命生湠e5鹹地。景緻一to2優美，若算是現代觀光事業特定e5景點，也be7嫌--得。需要hoo7伊一个sui2名。暫時號做澳底，相當su3配，be7失人禮。向南兩、三點鐘，一个好名字e5庄頭，叫做美水，討海人e5海口。近海魚濟，經濟發達，總--是無澳底觀光優美e5品質。Lang3工e5日，阿喜來tsia1 khioh4 pun3-so3，酒矸、豆油矸、舊新聞紙賣錢。美水e5人看伊無，庄跤song5，叫伊gong7喜--a3。其實m7是gong7，海口人nge7-tsiann7，學規年thang3天透be7煞e5海風keh4-kioonn7。有時想--著就愛ka7人tau5 ： 「我八歲e5時，guan2老母hoo7鳥鼠咬--死。」美水--e5無人beh4信，不過澳底e5人信信。Tann1你e7問，人hoo7鼠活活咬--死，kam2 m7是有khah4離譜？ ！講也有理，有一个因故。戒嚴令時代，消息封鎖，歹代誌少人知。澳底e5鼠m7比別位，貓hiah4大隻。Lan2講「人san2，鼠大隻」，無m7-tioh8，春嫂in1有飼貓，澳底單獨一隻，好看頭nia7-nia7，看著tse1鼠，走kah4無尾溜--去。確實in1母--a3鳥鼠咬死了，in1 pa5去Makattau1 e5庄--裡探聽。Makattau1 e5長老講： 「有--lah4。Tse1代誌單單一擺。年冬上kai3歹，tinn7流滿月e5都合。」 Koh4講，大武山e5狗m7驚鼠。所以in1 pa5入去Makattau1 e5聖山大武山掠狗，tng2--來飼be7乖。He1狗野性，long2家己放生，變做自由e5流浪狗。Tsiann5實過--來一甲子，澳底m7 bat4 koh4有鼠咬人e5事件。大武山e5狗kap4市內e5狗無仝。第一，in1 be7啥e7吠，m7-ku2真gau5 khoo1狗螺，所以Makattau1 e5人講，m7是狗，是山內e5 ba5，豺狼e5兄弟。第二，野性飼be7乖，m7愛kap4人做伙，kap4人be7親，家己放生去討食。第三，m7驚大隻鼠，專門掠來食。所以狗來以後，he1鼠ke1真收跤，m7敢凊彩咬--人，也m7敢鳥鼠仔囝直直生、直直湠。2阿呆m7是伊e5名，叫久慣勢--ah4，連in1母--a3 ma7 be7記得伊e5原名。不過，阿呆m7是呆，m7愛kap4人交tshap4 nia7-nia7，ham7澳底e5狗仝款。或者tsit4个緣故，kap4狗特別相好e7 hah8，tiann7-tiann7 sio1揣，thi1-thi1-thuh8-thuh8，話講規晡，概成long2聽有。現代醫學e5智識診斷，應該是自閉e5症頭，m7是gong7 呆。澳底e5海埔m7-na7觀光e5優美，而且一年一回，便若8--月滿月tinn7流e5都合，海外e5龜千里遠遠一路tng2--來，ti7 tsia1 in1出世e5海墘放卵。所以一年一回，母仔囝來海墘khioh4龜卵。龜卵值錢，家己m7甘食，kuann7去美水賣錢買新衫。Tsit4年8--月滿月tinn7流e5都合，he1龜照時間一隻一隻long2 tng2--來--ah4。母仔囝ti7海埔等--in1。滿--a3 tshua7頭。伊上大隻，伊e7認--得。Kha1-tsiah4-phiann1螺仔殼生kah4 tinn7-tinn7。He1龜見人也be7生份，到位就he7性命爬ui3沙埔e5 kuan5地，去hia1放卵。阿喜、阿呆規暝khioh4卵，到天beh4光，風湧tng1大，阿喜雄雄聽著後面哀一聲，越一下頭，阿呆無--去--ah4，生狂直直走，直直揣。天光e5海風suh4-suh4叫，he7性命hiu1也無聽--見。海水一湧一湧，有出無入，tng1-teh4 kho2流，揣到中晝出大日，海埔無半人，單單揣著一跤阿呆e5紅淺拖。過--來逐日來hia1等。海埔kuan5地e5風hiu1-hiu1叫，be7輸阿呆teh4哀，原在無看伊e5影。澳底e5狗揣無阿呆，也來hia1等。一禮拜一禮拜過，阿喜比he1一湧一湧e5海，講： 「阿呆去--ah4，lan2 tsia1等，伊liam1-mi1就tng2--來。」隔tng2年8--月，hit4个滿月tinn7流e5都合，龜long2 tng2--來--ah4。滿--a3 tshua7頭，到位一隻一隻爬ui3沙埔，單單一隻新來--e5，kha1-tsiah4-phiann1無生螺仔殼，爬來阿喜e5跤邊，徛hia1掠伊真真看，也be7生份。阿喜叫是伊新手m7 bat4，比he1 kuan5地講： 「 Ui3 hia1去。」 He1龜原在m7行，海埔爬來爬去。到天光，龜放卵了，tsiah4 tue3人一隻一隻爬ui3海--裡去。連sua3三暗，阿喜夢見阿呆，ti7龜放卵e5海埔ka7伊講： 「阿母，我明年tsiah4-koh4 tng2來看--你。」雄雄哀一聲就無--去--ah4。Tsiah4想起hit4隻新來e5龜，掠伊真真看，敢m7就是阿呆tng2來teh4看--伊？愈想愈真，心內愈m7甘，規年e5傷心孤單變做期待e5 ng3望。喙念： 「阿母蹛tsia1等！ 」過--來一年一回，仝hit4个龜tng2來放卵e5都合，he1龜ti7 khioh4著紅淺拖e5海埔，掠伊真真看。阿喜ka7伊講： 「阿母ti7 tsia1等--你！ 」比he1沙崙e5 kuan5地，講： 「緊ui3 hia1去。」 He1龜聽伊e5話，爬ui3沙崙去放卵。Ui3 hit4年起，伊無koh4 khioh4龜卵。10--月龜放卵煞，逐暗來海埔顧卵。田--裡e5鼠若來--ooh4，伊用棍仔摃。到10--月龜囝pu7--出-來，一隻一隻ti7海埔爬。海鳥ti7天頂看--著，規大陣飛--落-來，尖尖e5 喙pue1 thong2去食。阿喜攑竹篙趕鳥，顧龜囝m7-thang1 hoo7鳥食--去。（後期繼續） Sann1-kap4讀小說專欄，本文使用教育部推薦漢字kap4臺灣閩南語羅馬字拼音方案。台文通訊BONG1報302期，2019年5月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1有固定的長期捐款， 讓更多的台語文相關計畫可以穩定的推行，感謝逐家。郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。