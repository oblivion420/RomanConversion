台文通訊BONG1報: 蠓仔香kap4蠓仔▍蠓仔香kap4蠓仔作者：黃桂蘭伊甸園e5警告，早就be7記--ah4 無法度阻擋迷惑 偷偷仔鼻你身軀e5芳味飛過巴別塔是我一生e5夢 使弄親tsiann5五十做伙來 Ti7頂面飛來飛去 Thang3過一層koh4一層，下跤 火薰e5麝香hoo7我e5意志愈來愈強 明知仔 留戀是一條無回頭e5路硫磺噴--出e5煙霧是一座ham3古之城 衝出衝入 崩--落-來e5進前我先墜落地獄