台文通訊BONG1報: 武漢肺炎元年作者：邱偉欣有一个笑詼講：一个2062 e5未來人坐時間機器tng2去過去，因為設定有ting5-tann5，伊suah4 m7知家己來到佗一冬。為著了解家己e5處境，伊緊去揣人問： 「歹勢，借問，lan2 tsit4-ma2是西元tang1時？ 」，am1喙am1 e5查某囡仔看著伊有鬍鬚koh4不止仔飄撇，緊me2跳遠遠，保持兩个人一公尺e5距離。「今年2020年--lah4 ！ 」 「 Ő͘1，an2-ne1我知影--ah4，tang1時仔是居家隔離e5頭一冬！ 」 2020年是武漢肺炎第一冬，tsit4个時疫ai3到tang1時tsiah4 e7結束，無人敢掛保證。總--是，2020年結束--lah4，逐家辛苦--lah4 ！ Tsit4个歹年冬過了，lan2 e7-sai2翻頭來看tsit4冬來，武漢肺炎到底是啥mih8 ？ Lan2台灣社會按怎liu2-liah8 ？武漢肺炎e5因端M7免懷疑，中國e5武漢就是武漢肺炎起頭e5所在。2019年e5年兜，12月30，中國武漢e5醫生——李文亮——ka7 「冠型病毒」檢驗e5確認結果貼去網路頂，提醒逐家「武漢e5華南海產市場確定有七个人jiam2著SARS1 」 ；因為hit4時iau2 m7知武漢肺炎，伊掠準tsit4號病是SARS1。無偌久，伊就hoo7中國e5警察掠--去，講伊烏白生話，惹事。自an2-ne1，中國ka7已經teh4 toh8火e5時疫am1-kham3--落-來。Tng1其他國家開始giau5疑e5時tsun7，中國政府就應講： 「安--lah4，大丈夫！ 」，tsit4時，奇怪e5代誌發生--ah4 ：中國國內無風無搖，suah4 ti7泰國kap4其他國家出現武漢肺炎e5病人！ Kam2講，tsia1-e5病人是ui3石頭--裡生--出-來--e5 ？肺炎e5火na2燒是na2大pha1，武漢市開始hua1-hua1滾； tshim2開始，中國政府ka7逐家講tse1是小可代誌，koh4來in1講，tsit4个肺炎be7去人ue3人，落尾，代誌be7收煞，中國政府tsiah4承認武漢肺炎爆發，ma7自首講，武漢肺炎確實e7人ue3人； tsit4時，時間已經來到1月底，1月21，習近平要求全中國『不得隱瞞疫情』，中國自tsit4工了後，確診e5人數就直直tshing3-kuan5，1月23，中國武漢市就開始76工e5封城。簡單一句話：一開始中國政府就想beh4 am1-kham3武漢肺炎，m7-tsiah4造成後--來通世界long2 tioh8著tsit4个武漢肺炎e5 tse1。一切be7輸是仝款e5歷史koh4搬一擺： 17冬前e5 SARS1 ma7是中國隱瞞，世界tioh8-tse1，台灣極衰！事實，代誌無hiah4-ni7簡單，因為後--來科學家做翻頭式e5分析發現：武漢肺炎ti7 2019年e5 12月初1就有出現--ah4 ！而且，tsit4个病人m7 bat4去過「華南海產市場」 neh4 ！所以tsit4个病e5源頭百面m7是ti7武漢e5海產市場--lah4。到tann1，中國long2無愛專家去武漢做流行病e5調查研究，所以武漢肺炎到底ui3武漢e5佗位來？按怎來？一个真to1無人知影。上恐怖--e5是hit4个「 0號病人」 ——伊第一个破病，所以tsiok4關鍵——無人知影伊e5身份。武漢肺炎是啥mih8武漢肺炎是一款病毒感染引起e5病症，tsit4號病毒，人ka7號做SARS1-CoV1-2。Ka7伊號tsit4个名是因為伊kap4 SARS1仝款，long2是「冠型病毒」，ma7 long2是中國teh4 am1-kham3--e5。「冠型病毒」是一種RNA1病毒，意思就是講，伊e5 tsi7-long2 （ genome1，『基因體』 ）是RNA1分子做tsiann5--e5 （ lan2人e5 tsi7-long2是DNA1分子）。RNA1是一款真無定著e5分子，所致伊e7真gau5反種。病毒是一種極微細e5 mih8，伊ai3進入lan2人e5細胞內底tsiah4 e7生湠——tse1是病毒hoo7 lan2破病e5原因。「冠型病毒」 e5外殼有刺（ spike1 ），in1 e7用tsia1-e5刺kap4 lan2細胞頂kuan5 tsit4个號做ACE21 e5卵白質kap4做伙，就親像用鎖匙開鎖an2-ne1，進入lan2 e5細胞。E7 ue3--人e5 「冠型病毒」到tann1有七種。有四種，kan1-ta1 e7 hoo7人感覺小可無爽快，是百百款造成「感冒」 e5病毒e5其中四个。另外三个是MERS1-CoV1 、 SARS1-CoV1 kap4 SARS1-CoV1-2，hoo7 in1三个其中一个ue3--著，ui3無症頭、小可感冒、重症，甚至khiau1--去，long2有！ 「武漢肺炎」就是an2-ne1費氣，tai3著病毒e5人，40％以上無症頭（ m7-koh4 e7 ue3--人），賰--e5就是khah4嚴重--e5，死亡率是流行感冒e5幾若倍！若有「武漢肺炎」 e5症頭，e7發燒、嚨喉無爽快、嗽、人sian7-sian7，koh4有一个重要e5特徵：鼻be7出芳臭，iah4是鼻味怪怪。若無症頭，lan2 beh4按怎知影in1有tai3病毒--無？ Tsit4時，tioh8-ai3使用一款號做「 RT-PCR 」 e5檢驗法： tsit4个方法是teh4檢驗人體內底kam2有病毒e5 RNA1，若是病毒e5 RNA1愈濟，lan2 e7得著一个khah4細e5值（ Ct值），病毒RNA1若愈少，Ct值就愈大。但是「 RT-PCR 」 e5檢驗m7是百面準確，所以至少ai3檢驗兩擺，Ct值long2達到一个戶ting7 kuan5 （ threshold1 value1 ）以上，tsiah4算是「陰性」 （台灣Ct值e5標準是35 ）。國際e5反應中國政府am1-kham3 「武漢肺炎」是造成時疫通世界e5第一大原因，第二大原因，koh4-khah4害，是中國政府kap4世界衛生組織（ WHO1 ）鬥空，致使除了台灣以外e5世界各國，long2對武漢肺炎失覺察。WHO1是一个國際組織，伊e5目標是ka7逐國家e5人才kap4錢財kat4做伙，kiong7--起-來thang1好來對抗各種疾病以及解決衛生問題。結局，武漢肺炎tshim2開始e5時，WHO1竟然kap4中國仝聲嗽，先是宣佈講tsit4號病be7人ue3人，koh4來講人ue3人是真有限，落尾tsiah4承認武漢肺炎確實e7人ue3人。上害--e5是，WHO1祕書長Tam1-tioh8-sai2 （ Tedros1 Adhanom1 Ghebreyesus1 ）一直tshian5到3--月tsiah4來承認kap4宣佈「武漢肺炎全球大流行」 ——hit4時武漢肺炎早就湠到105个國家，11萬人tioh8病，一萬人死--去（ 2020 / 3 / 20 ）。歐洲kap4英、美tsit4擺對抗武漢肺炎是大失敗，一方面，因為in1 siunn1過信tau2 WHO1，造成in1面對武漢肺炎e5時tsun7，政策失誤； koh4一方面是文化e5問題： in1 khah4 tsiap8 sio1唚、 sio1攬，人kap4人e5距離siunn1近，beh4 sio1-ue3 khah4快；另外koh4一項，是in1 khah4 be7愛am1喙am1，in1 koh4 ka7政府e5命令當做是teh4限制in1 e5自由，因此無願意接受tsia1-e5命令，甚至是sio1招tsiunn7街頭抗議； tsia1--e5 long2 hoo7武漢肺炎愈好si3-ke3湠si3-ke3 ue3。台灣e5策略2020年正月21，台灣第一个武漢肺炎病人確診——伊是一个台商，正月11 ti7中國武漢發病，無去hoo7醫生看，suan1溜tng2來台灣。Sua3--落-來e5三個外月，規个台灣社會就開始緊張、不安、 tshuah4 teh4等。Ui3 1月底到4月中e5 tsit4段時間內底，三不五時就有ti7國外jiam2著武漢肺炎e5人tng2來台灣，上緊張e5時tsun7就是逐家teh4煩惱台灣e5本土病例m7知e7 ti7社區--裡湠開--be7 ？海軍軍艦頂面e5官兵tioh8病，ma7 hoo7逐家tshuah4一下hiah4大下！好佳哉，lan2煩惱e5代誌long2無發生，除了12月底有一个駛飛行機e5外國人ka7病毒紮來台灣koh4 ue3 hoo7一名台灣tső͘1囡仔，有253工lan2 long2 ti7無病毒威脅e5社會--裡正常生活。我teh4想，e7-tang3成功對抗武漢肺炎，hoo7逐家一个清氣安全e5所在，主要有政治kap4文化e5原因ti7--leh4。政治上，大多數e5台灣人long2清楚中國對台灣e5野心，所以，lan2無信任中國；中國政府放送e5武漢肺炎消息，自然lan2 e7 giau5疑，無接受；佳哉tsit4-ma2 e5政府m7是一个親中e5政黨teh4 huann7。Kap4中國是司公桌頭e5 WHO1，伊e5訊息lan2 ma7無teh4信tau2。所致，自一開始，lan2 e5防疫政策就是行家己e5路： 17冬前SARS1 ka7 lan2創kah4 hiah4悽慘，tsit4擺lan2就ka7過去食--過e5苦當做食補，拄開始就ka7 「武漢肺炎」當做危險、嚴重e5傳染病來對待。文化上，ti7台灣，人kap4人khah4無hiah4 tsiap8 sio1接觸，社群內底本底就有一定e5社交距離。掠外，17冬前e5 SARS1經驗hoo7逐家真驚hit4款代誌koh4來一擺，凡勢因為an2-ne1，lan2 ma7 khah4 e7-tang3接受政府為著防疫所要求e5一寡政策——自由雖然有受著限制，m7-koh4喙齒根咬an5 ma7是e7忍--得--lah4 ；其實醫生kap4護理人員是受限制上濟e5人neh4 ！平素時，tsiann5濟人就e7因為嫌空氣bai2來掛喙am1 ； tsit4擺為著防疫，要求逐家am1喙am1，suah4 kann2-na2桌頂ni1柑hiah4簡單。無疑悟，一个m7知按怎來e5病毒hoo7 2020年tsiann5做歹年冬。真濟店倒擔，真濟人失業，m7-koh4 台灣猶原好過世界真濟國家——英、美、歐洲，日本、韓國，tsit4擺long2 hoo7武漢肺炎舞kah4 ju5-tshang2-tshang2。武漢肺炎iau2 ti7--leh4，2021年e7是啥款？ #醫學台文 專欄，本文使用教育部推薦漢字kap4傳統白話字。台文通訊BONG1報323期，2021年2月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。有一个笑詼講：一个2062 e5未來人坐時間機器tng2去過去，因為設定有ting5-tann5，伊suah4 m7知家己來到佗一冬。為著了解家己e5處境，伊緊去揣人問： 「歹勢，借問，lan2 tsit4-ma2是西元tang1時？ 」，am1喙am1 e5查某囡仔看著伊有鬍鬚koh4不止仔飄撇，緊me2跳遠遠，保持兩个人一公尺e5距離。「今年2020年--lah4 ！ 」 「 Ő͘1，an2-ne1我知影--ah4，tang1時仔是居家隔離e5頭一冬！ 」 2020年是武漢肺炎第一冬，tsit4个時疫ai3到tang1時tsiah4 e7結束，無人敢掛保證。總--是，2020年結束--lah4，逐家辛苦--lah4 ！ Tsit4个歹年冬過了，lan2 e7-sai2翻頭來看tsit4冬來，武漢肺炎到底是啥mih8 ？ Lan2台灣社會按怎liu2-liah8 ？武漢肺炎e5因端M7免懷疑，中國e5武漢就是武漢肺炎起頭e5所在。2019年e5年兜，12月30，中國武漢e5醫生——李文亮——ka7 「冠型病毒」檢驗e5確認結果貼去網路頂，提醒逐家「武漢e5華南海產市場確定有七个人jiam2著SARS1 」 ；因為hit4時iau2 m7知武漢肺炎，伊掠準tsit4號病是SARS1。無偌久，伊就hoo7中國e5警察掠--去，講伊烏白生話，惹事。自an2-ne1，中國ka7已經teh4 toh8火e5時疫am1-kham3--落-來。Tng1其他國家開始giau5疑e5時tsun7，中國政府就應講： 「安--lah4，大丈夫！ 」，tsit4時，奇怪e5代誌發生--ah4 ：中國國內無風無搖，suah4 ti7泰國kap4其他國家出現武漢肺炎e5病人！ Kam2講，tsia1-e5病人是ui3石頭--裡生--出-來--e5 ？肺炎e5火na2燒是na2大pha1，武漢市開始hua1-hua1滾； tshim2開始，中國政府ka7逐家講tse1是小可代誌，koh4來in1講，tsit4个肺炎be7去人ue3人，落尾，代誌be7收煞，中國政府tsiah4承認武漢肺炎爆發，ma7自首講，武漢肺炎確實e7人ue3人； tsit4時，時間已經來到1月底，1月21，習近平要求全中國『不得隱瞞疫情』，中國自tsit4工了後，確診e5人數就直直tshing3-kuan5，1月23，中國武漢市就開始76工e5封城。簡單一句話：一開始中國政府就想beh4 am1-kham3武漢肺炎，m7-tsiah4造成後--來通世界long2 tioh8著tsit4个武漢肺炎e5 tse1。一切be7輸是仝款e5歷史koh4搬一擺： 17冬前e5 SARS1 ma7是中國隱瞞，世界tioh8-tse1，台灣極衰！事實，代誌無hiah4-ni7簡單，因為後--來科學家做翻頭式e5分析發現：武漢肺炎ti7 2019年e5 12月初1就有出現--ah4 ！而且，tsit4个病人m7 bat4去過「華南海產市場」 neh4 ！所以tsit4个病e5源頭百面m7是ti7武漢e5海產市場--lah4。到tann1，中國long2無愛專家去武漢做流行病e5調查研究，所以武漢肺炎到底ui3武漢e5佗位來？按怎來？一个真to1無人知影。上恐怖--e5是hit4个「 0號病人」 ——伊第一个破病，所以tsiok4關鍵——無人知影伊e5身份。武漢肺炎是啥mih8武漢肺炎是一款病毒感染引起e5病症，tsit4號病毒，人ka7號做SARS1-CoV1-2。Ka7伊號tsit4个名是因為伊kap4 SARS1仝款，long2是「冠型病毒」，ma7 long2是中國teh4 am1-kham3--e5。「冠型病毒」是一種RNA1病毒，意思就是講，伊e5 tsi7-long2 （ genome1，『基因體』 ）是RNA1分子做tsiann5--e5 （ lan2人e5 tsi7-long2是DNA1分子）。RNA1是一款真無定著e5分子，所致伊e7真gau5反種。病毒是一種極微細e5 mih8，伊ai3進入lan2人e5細胞內底tsiah4 e7生湠——tse1是病毒hoo7 lan2破病e5原因。「冠型病毒」 e5外殼有刺（ spike1 ），in1 e7用tsia1-e5刺kap4 lan2細胞頂kuan5 tsit4个號做ACE21 e5卵白質kap4做伙，就親像用鎖匙開鎖an2-ne1，進入lan2 e5細胞。E7 ue3--人e5 「冠型病毒」到tann1有七種。有四種，kan1-ta1 e7 hoo7人感覺小可無爽快，是百百款造成「感冒」 e5病毒e5其中四个。另外三个是MERS1-CoV1 、 SARS1-CoV1 kap4 SARS1-CoV1-2，hoo7 in1三个其中一个ue3--著，ui3無症頭、小可感冒、重症，甚至khiau1--去，long2有！ 「武漢肺炎」就是an2-ne1費氣，tai3著病毒e5人，40％以上無症頭（ m7-koh4 e7 ue3--人），賰--e5就是khah4嚴重--e5，死亡率是流行感冒e5幾若倍！若有「武漢肺炎」 e5症頭，e7發燒、嚨喉無爽快、嗽、人sian7-sian7，koh4有一个重要e5特徵：鼻be7出芳臭，iah4是鼻味怪怪。若無症頭，lan2 beh4按怎知影in1有tai3病毒--無？ Tsit4時，tioh8-ai3使用一款號做「 RT-PCR 」 e5檢驗法： tsit4个方法是teh4檢驗人體內底kam2有病毒e5 RNA1，若是病毒e5 RNA1愈濟，lan2 e7得著一个khah4細e5值（ Ct值），病毒RNA1若愈少，Ct值就愈大。但是「 RT-PCR 」 e5檢驗m7是百面準確，所以至少ai3檢驗兩擺，Ct值long2達到一个戶ting7 kuan5 （ threshold1 value1 ）以上，tsiah4算是「陰性」 （台灣Ct值e5標準是35 ）。國際e5反應中國政府am1-kham3 「武漢肺炎」是造成時疫通世界e5第一大原因，第二大原因，koh4-khah4害，是中國政府kap4世界衛生組織（ WHO1 ）鬥空，致使除了台灣以外e5世界各國，long2對武漢肺炎失覺察。WHO1是一个國際組織，伊e5目標是ka7逐國家e5人才kap4錢財kat4做伙，kiong7--起-來thang1好來對抗各種疾病以及解決衛生問題。結局，武漢肺炎tshim2開始e5時，WHO1竟然kap4中國仝聲嗽，先是宣佈講tsit4號病be7人ue3人，koh4來講人ue3人是真有限，落尾tsiah4承認武漢肺炎確實e7人ue3人。上害--e5是，WHO1祕書長Tam1-tioh8-sai2 （ Tedros1 Adhanom1 Ghebreyesus1 ）一直tshian5到3--月tsiah4來承認kap4宣佈「武漢肺炎全球大流行」 ——hit4時武漢肺炎早就湠到105个國家，11萬人tioh8病，一萬人死--去（ 2020 / 3 / 20 ）。歐洲kap4英、美tsit4擺對抗武漢肺炎是大失敗，一方面，因為in1 siunn1過信tau2 WHO1，造成in1面對武漢肺炎e5時tsun7，政策失誤； koh4一方面是文化e5問題： in1 khah4 tsiap8 sio1唚、 sio1攬，人kap4人e5距離siunn1近，beh4 sio1-ue3 khah4快；另外koh4一項，是in1 khah4 be7愛am1喙am1，in1 koh4 ka7政府e5命令當做是teh4限制in1 e5自由，因此無願意接受tsia1-e5命令，甚至是sio1招tsiunn7街頭抗議； tsia1--e5 long2 hoo7武漢肺炎愈好si3-ke3湠si3-ke3 ue3。台灣e5策略2020年正月21，台灣第一个武漢肺炎病人確診——伊是一个台商，正月11 ti7中國武漢發病，無去hoo7醫生看，suan1溜tng2來台灣。Sua3--落-來e5三個外月，規个台灣社會就開始緊張、不安、 tshuah4 teh4等。Ui3 1月底到4月中e5 tsit4段時間內底，三不五時就有ti7國外jiam2著武漢肺炎e5人tng2來台灣，上緊張e5時tsun7就是逐家teh4煩惱台灣e5本土病例m7知e7 ti7社區--裡湠開--be7 ？海軍軍艦頂面e5官兵tioh8病，ma7 hoo7逐家tshuah4一下hiah4大下！好佳哉，lan2煩惱e5代誌long2無發生，除了12月底有一个駛飛行機e5外國人ka7病毒紮來台灣koh4 ue3 hoo7一名台灣tső͘1囡仔，有253工lan2 long2 ti7無病毒威脅e5社會--裡正常生活。我teh4想，e7-tang3成功對抗武漢肺炎，hoo7逐家一个清氣安全e5所在，主要有政治kap4文化e5原因ti7--leh4。政治上，大多數e5台灣人long2清楚中國對台灣e5野心，所以，lan2無信任中國；中國政府放送e5武漢肺炎消息，自然lan2 e7 giau5疑，無接受；佳哉tsit4-ma2 e5政府m7是一个親中e5政黨teh4 huann7。Kap4中國是司公桌頭e5 WHO1，伊e5訊息lan2 ma7無teh4信tau2。所致，自一開始，lan2 e5防疫政策就是行家己e5路： 17冬前SARS1 ka7 lan2創kah4 hiah4悽慘，tsit4擺lan2就ka7過去食--過e5苦當做食補，拄開始就ka7 「武漢肺炎」當做危險、嚴重e5傳染病來對待。文化上，ti7台灣，人kap4人khah4無hiah4 tsiap8 sio1接觸，社群內底本底就有一定e5社交距離。掠外，17冬前e5 SARS1經驗hoo7逐家真驚hit4款代誌koh4來一擺，凡勢因為an2-ne1，lan2 ma7 khah4 e7-tang3接受政府為著防疫所要求e5一寡政策——自由雖然有受著限制，m7-koh4喙齒根咬an5 ma7是e7忍--得--lah4 ；其實醫生kap4護理人員是受限制上濟e5人neh4 ！平素時，tsiann5濟人就e7因為嫌空氣bai2來掛喙am1 ； tsit4擺為著防疫，要求逐家am1喙am1，suah4 kann2-na2桌頂ni1柑hiah4簡單。無疑悟，一个m7知按怎來e5病毒hoo7 2020年tsiann5做歹年冬。真濟店倒擔，真濟人失業，m7-koh4 台灣猶原好過世界真濟國家——英、美、歐洲，日本、韓國，tsit4擺long2 hoo7武漢肺炎舞kah4 ju5-tshang2-tshang2。武漢肺炎iau2 ti7--leh4，2021年e7是啥款？