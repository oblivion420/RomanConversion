台文通訊BONG1報: 同性婚姻e5稱呼問題
2019年5月24，台灣tsiann5做亞洲第一个同性兩人e7-tang3結婚e5國家，台灣e5文明、進步、民主、人權、自由，long2是世界it4-too2--e5，做一个台灣人，我感覺tsiok4驕傲--e5。

M7-koh4，台灣tsit4塊土地hoo7幾若个政權thun2踏--過，lan2 e5歷史kap4文化面臨衰微以外，語言，ma7 ti7台灣現代化e5過程中tue3無著陣，致使有一寡新詞，m7管是新mih4仔、新觀念、新現象甚至新需求，不時e7面臨無法度用台語表達e5困境。

佳哉，有台語意識e5人愈來愈濟，逐家同齊拍拚為台語創造新詞，ti7網路iah4是電視媒體出現。其中一个真熱、真烘（ hang1 ） e5話題，就是同性婚姻。

包含台灣在內真濟所在e5婚姻文化，有koh4 tsai7 koh4 tsat8 e5父權結構，稱呼ma7是完全照tsit4个結構來發展--e5，內家外家、仝姓無仝姓，牽涉血緣ma7關係財產，koh4 kap4性別上e5查埔查某有固定e5對應。Tann1若結婚e5雙人long2查埔iah4是long2查某，就完全無伊法——上基本--e5，新婦囝婿、 ta1-ke1 ta1-kuann1 、丈人丈姆，ti7同性婚姻內底beh4按怎稱呼？

當頭對面lan2 kan1-na1叫阿爸、阿母，ta1-ke1 、 ta1-kuann1是「背稱」，就是kap4別人講著tsit4个人e5時稱呼e5方式，問題long2是出ti7 tsia1。網路上有看著『女媳』 、 『子婿』 tsit4款華語講法，各種稱呼long2有，基本原理就是ti7原稱呼e5核心成份頭前加上性別標記。唸--起-來be7順，ma7感覺無hah8 lan2台語e5語感，而且理路並無行出性別框仔。

稱呼是tui3關係來--e5，新e5稱呼，ma7 tioh8 tui3新e5關係重思考。同性愛人之間，並無娶「--入-來」iah4是嫁「--出-去」e5分別——上好異性婚姻ma7無。若是女性，兩爿e5爸母long2 ke1一个查某囝；若是男性，兩爿e5爸母long2 ke1一个後生。既然an2-ne1，就應該無分ta1-ke1 ／丈姆、 ta1-kuann1 ／丈人，long2是爸母。

Tsit4个新關係建立ti7「婚姻」。就法律來講，婚姻就是一種民事契約，契約就是人kap4人之間e5約束。M7是kan1-na1 kap4財產有關係e5代誌nia7-nia7 oo7，「契」ti7 lan2台語內底e7用ti7一个tsiok4重要e5所在：契爸、契母、契（查某）囝。

台灣傳統對認契爸母是真慎重，m7是講講--leh4就準拄煞。通常有「kuann7水米」e5儀式，象徵「有ka7你養飼」，ma7有人e7拍金仔hoo7契（查某）囝，甚至ti7訃音頂，有食水米e5義子、義女是kap4後生查某囝排ti7仝位階--e5。

講--來，tse1 ma7是一種約束：約束來做親人。照tsit4个理路，「因為婚姻關係來tsiann5做親人」，ma7是一種約束。愛人仔e5爸母就親像家己e5契爸契母，精差ti7 tsit4个「契」m7是別款「契」，是限定ti7「因為婚姻關係產生e5契」，所以e7-tang3簡稱做「婚契」。

An2-ne1代誌就簡單--ah4。「Ke1一个後生／查某囝」加上「婚契」e5概念，所有同婚關係內底e5背稱，long2 e7-tang3就原本血親e5叫法，ti7頭前加一个「婚契」：婚契爸、婚契母、婚契囝、婚契查某囝、婚契大姊、婚契小弟. . . . . .賰--e5就照樣畫鞋pan7。

若是gun2翁、 gun2某，e7-tang3照用，ma7 e7-tang3改用「gun2牽--e5」。若是『配偶』，因為是法律名詞，建議iau2是直接唸「phue3-ngoo2」就好，ka7當做外語來處理，畢竟法律條文並無台語版，m7-koh4 ti7口語，e7-tang3使用lan2在來e5用語「頭對」。

「婚契」e5用法koh4有一个好處。雖然e7-tang3結婚、有法律地位，m7-koh4社會上e5氣氛、偏見，hoo7真濟人m7敢、 m7願hoo7外人知，m7-koh4總--是e7拄--著iah4是講--著，無方便「出櫥（註）」e5人，只要ka7「婚契」e5「婚」省略、賰「契」就好--ah4，無欺騙、真自然。甚至ti7訃音頂ma7是e7-tang3 an2-ne1處理。

Tsit4个邏輯，完全是對台語出發來思考--e5，若beh4用ti7華語，na2像e7拄著問題，tse1就留hoo7華語人去操煩。

原來lan2台語e5骨髓內底，有對進步觀念e5「超前部署（ tshiau1-tsian5-poo7-su2 ）」。
台語現代化專欄，本文使用教育部推薦漢字kap4臺灣閩南語羅馬字拼音方案。
台文通訊BONG1報316期，2020年7月出刊。
台文通訊BONG1報316期，2020年7月出刊。
歡迎捐款贊助李江却台語文教基金會（捐款thang1抵稅，匯款了後請通知02-23112199 ）



線上捐款(定期定額) https : / / ppt . cc / fF5bhx



線上捐款(單筆) https : / / ppt . cc / fcycox1







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。


歡迎捐款贊助李江却台語文教基金會（捐款thang1抵稅，匯款了後請通知02-23112199 ）
線上捐款(定期定額) https : / / ppt . cc / fF5bhx
線上捐款(單筆) https : / / ppt . cc / fcycox1

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：Liz1


2019年5月24，台灣tsiann5做亞洲第一个同性兩人e7-tang3結婚e5國家，台灣e5文明、進步、民主、人權、自由，long2是世界it4-too2--e5，做一个台灣人，我感覺tsiok4驕傲--e5。



M7-koh4，台灣tsit4塊土地hoo7幾若个政權thun2踏--過，lan2 e5歷史kap4文化面臨衰微以外，語言，ma7 ti7台灣現代化e5過程中tue3無著陣，致使有一寡新詞，m7管是新mih4仔、新觀念、新現象甚至新需求，不時e7面臨無法度用台語表達e5困境。



佳哉，有台語意識e5人愈來愈濟，逐家同齊拍拚為台語創造新詞，ti7網路iah4是電視媒體出現。其中一个真熱、真烘（ hang1 ） e5話題，就是同性婚姻。



包含台灣在內真濟所在e5婚姻文化，有koh4 tsai7 koh4 tsat8 e5父權結構，稱呼ma7是完全照tsit4个結構來發展--e5，內家外家、仝姓無仝姓，牽涉血緣ma7關係財產，koh4 kap4性別上e5查埔查某有固定e5對應。Tann1若結婚e5雙人long2查埔iah4是long2查某，就完全無伊法——上基本--e5，新婦囝婿、 ta1-ke1 ta1-kuann1 、丈人丈姆，ti7同性婚姻內底beh4按怎稱呼？



當頭對面lan2 kan1-na1叫阿爸、阿母，ta1-ke1 、 ta1-kuann1是「背稱」，就是kap4別人講著tsit4个人e5時稱呼e5方式，問題long2是出ti7 tsia1。網路上有看著『女媳』 、 『子婿』 tsit4款華語講法，各種稱呼long2有，基本原理就是ti7原稱呼e5核心成份頭前加上性別標記。唸--起-來be7順，ma7感覺無hah8 lan2台語e5語感，而且理路並無行出性別框仔。



稱呼是tui3關係來--e5，新e5稱呼，ma7 tioh8 tui3新e5關係重思考。同性愛人之間，並無娶「--入-來」iah4是嫁「--出-去」e5分別——上好異性婚姻ma7無。若是女性，兩爿e5爸母long2 ke1一个查某囝；若是男性，兩爿e5爸母long2 ke1一个後生。既然an2-ne1，就應該無分ta1-ke1 ／丈姆、 ta1-kuann1 ／丈人，long2是爸母。



Tsit4个新關係建立ti7「婚姻」。就法律來講，婚姻就是一種民事契約，契約就是人kap4人之間e5約束。M7是kan1-na1 kap4財產有關係e5代誌nia7-nia7 oo7，「契」ti7 lan2台語內底e7用ti7一个tsiok4重要e5所在：契爸、契母、契（查某）囝。



台灣傳統對認契爸母是真慎重，m7是講講--leh4就準拄煞。通常有「kuann7水米」e5儀式，象徵「有ka7你養飼」，ma7有人e7拍金仔hoo7契（查某）囝，甚至ti7訃音頂，有食水米e5義子、義女是kap4後生查某囝排ti7仝位階--e5。



講--來，tse1 ma7是一種約束：約束來做親人。照tsit4个理路，「因為婚姻關係來tsiann5做親人」，ma7是一種約束。愛人仔e5爸母就親像家己e5契爸契母，精差ti7 tsit4个「契」m7是別款「契」，是限定ti7「因為婚姻關係產生e5契」，所以e7-tang3簡稱做「婚契」。



An2-ne1代誌就簡單--ah4。「Ke1一个後生／查某囝」加上「婚契」e5概念，所有同婚關係內底e5背稱，long2 e7-tang3就原本血親e5叫法，ti7頭前加一个「婚契」：婚契爸、婚契母、婚契囝、婚契查某囝、婚契大姊、婚契小弟. . . . . .賰--e5就照樣畫鞋pan7。



若是gun2翁、 gun2某，e7-tang3照用，ma7 e7-tang3改用「gun2牽--e5」。若是『配偶』，因為是法律名詞，建議iau2是直接唸「phue3-ngoo2」就好，ka7當做外語來處理，畢竟法律條文並無台語版，m7-koh4 ti7口語，e7-tang3使用lan2在來e5用語「頭對」。



「婚契」e5用法koh4有一个好處。雖然e7-tang3結婚、有法律地位，m7-koh4社會上e5氣氛、偏見，hoo7真濟人m7敢、 m7願hoo7外人知，m7-koh4總--是e7拄--著iah4是講--著，無方便「出櫥（註）」e5人，只要ka7「婚契」e5「婚」省略、賰「契」就好--ah4，無欺騙、真自然。甚至ti7訃音頂ma7是e7-tang3 an2-ne1處理。



Tsit4个邏輯，完全是對台語出發來思考--e5，若beh4用ti7華語，na2像e7拄著問題，tse1就留hoo7華語人去操煩。



原來lan2台語e5骨髓內底，有對進步觀念e5「超前部署（ tshiau1-tsian5-poo7-su2 ）」。


註：出櫥，華語講『出櫃』，是tui3英語coming1 oot4 of1 the1 closet4 （ coming1 oot4 ）來--e5，用台語講就是「行出衫仔櫥」，照台語e5構詞，e7-tang3講做「出櫥」。




台語現代化專欄，本文使用教育部推薦漢字kap4臺灣閩南語羅馬字拼音方案。


台文通訊BONG1報316期，2020年7月出刊。








歡迎捐款贊助李江却台語文教基金會（捐款thang1抵稅，匯款了後請通知02-23112199 ）



線上捐款(定期定額) https : / / ppt . cc / fF5bhx



線上捐款(單筆) https : / / ppt . cc / fcycox1







郵政劃撥：19021486

戶名：財團法人李江却台語文教基金會

電匯：123-20-050514-2

華南銀行士林分行活儲

戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
