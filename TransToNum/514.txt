台文通訊BONG1報: 蔣介石Sann1-kap4讀小說專欄，本文使用教育部推薦漢字kap4白話字。台文通訊BONG1報311期，2020年2月出刊。台文通訊BONG1報311期，2020年2月出刊。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：邱偉欣聽著電鈴e5聲，蔣介石倒手ka7字寫kah4滿滿e5紙條仔，tshiok8做規丸khian1踮塗跤。伊小等beh4去ka7逐家講話。雖bong2 beh4講啥mih8，心肝內早就有主意，m7-koh4，he1話句一定ai3講kah4 tsiok4 sui2，tsit4-ma2 iau2無夠。詞彙，韻律，節奏，幾若百張紙條仔伊to1寫--過，koh4 long2拍叉。無滿意，踏跤步，喙ta1，tsit4-ma2賰10分鐘，半點鐘前電鈴就開始giang1，tsit4擺是第11擺，對方駛車beh4來ka7渡，tann1，大力挵門--ah4，無開門，無緊出發，恐驚e7 be7赴。下晡3點過10分，延tshian5 beh4 20分，人已經tshah4-tshah4-tshah4，蔣介石一下出現，現場phok8仔聲na2 ngia5神廟會e5連珠炮響be7停。Tsia1是一間冊店，伊今仔日來，是beh4講演koh4為伊e5讀者ti7冊頂簽名。蔣介石是一个小說家。幾冬前伊出版e5第一本小說就轟動全台灣。小說寫了好，koh4 hong5提去改編拍電影。Sua3--來幾冬，kan1-ta1 ti7報紙看著伊有寫一寡lan5-san1 e5短篇；今年是伊第二本小說出版，果然無hoo7逐家失望，受歡迎e5程度比頂一本重倍koh4重倍。「好e5小說秘訣是啥mih8 ？伊講，用性命去栽，用血去沃，an2-ne1大欉--起-來e5小說自然e7 am7，小說若am7，鳥隻就e7來歇，人讀--著就感覺有phong1-phai3 kap4偉大e5生活teh4行；我寫e5小說就是an2-ne1。」 「蔣介石e5頭毛永遠long2是三分頭，伊講an2-ne1上好整理。只要出門，不管是買早頓，iah4是piann3 pun3-so3，伊long2一定穿插pih4-tsah4 ；伊講體面是做人上基本e5款式，ai3先知影做人，tsiah4學e7-hiau2做一个小說家。」頂個月，記者ka7伊訪談，內容發表ti7雜誌頂。伊tsit4-ma2 na2讀na2感覺記者寫--e5 be7輸是別人。相片hip4了be7 bai2，是講，hit4張相伊金金siong3 15分鐘久，suah4感覺hit4个氣質無成伊家己，顛倒成一个小說家，a7是一个阿兵哥，或者是某mi2動物？今仔日講演了後，讀者e5熱情hoo7伊感覺真忝。尤其是一个查某囡仔，少年，天真美麗，koh4表現出對伊e5意愛，hoo7伊心頭頂有興奮kap4冷靜e5兩款思量teh4冤家。最後，理智大勝利，伊決定為tsit4个查某囡仔駛暝車寫一篇小說。未來e5兩禮拜，逐暝伊to1 an2-ne1。到kah4小說完成，伊tsiah4 thang1好好仔睏一醒。「 Hiah4-ni7 sui2，hiah4-ni7溫純e5查某囡仔，我竟然ti7小說內底用hiah4-ni7酷橫e5手段ka7伊刣--死！ 」伊坐ti7冊桌頭前，目屎na2流na2 ak4-tsak4，便想著小說--裡女主角e5形影，喙角koh4 e7 khiau3--一-下； tam1著珠淚鹹鹹，tsiah4知家己iau2 teh4流目屎。伊就an2-ne1有體無魂過一禮拜。終其尾，伊決定去ka7警察自首，講伊最近刣死人。「雖然無血無死體，m7-koh4我確實ka7伊刣--死--lah4 ！ 」值班e5警察一下就ka7認--出-來，「你kam2 m7是hit4个大作家，蔣介石？ 」警察聽伊講自首e5理由講了，笑kah4擋be7 tiau5，「我beh4自首！ 」 「你m7免自首，m7免做啥mih4筆錄，緊tng2--去hohnn1 ！ 」 「我beh4自首！ 」 Hue1半埔，尾--a3警察起性地ka7 hoo3--出-去。蔣介石真傷心，感覺家己hoo7世界放sak4 ！暗時e5電視新聞竟然ka7作家自首e5消息當做笑詼teh4放送！ 「 Tsia1-e5警察真夭壽，隨去ka7記者講，實在hiau1-hing7 ！ Hiau1-hing7 ！ Hiau1-hing7啊！ 」蔣介石滿腹憤火無te3 thau2，兇狂就sa1一張紙來，開始寫！直直寫！ Ka7 hit4間警察衙，ka7剾洗--伊、供體--伊e5警察long2寫寫--出-來！ Hoo7警察衙火燒厝！大力ka7 in1寫--入-去，用筆ka7 in1燒燒--死！無到半冬，蔣介石ka7 tsit4兩篇大哀傷、大憤慨e5作品kap4做伙，beh4出版第三本e5小說--ah4 ！新小說仝款轟動全台灣，網路電視雜誌long2 teh4報：文壇奇才蔣介石，人人呵咾kah4 tak4舌。好光景無到一月日，檢察官tshua7規陣警察來掠蔣介石，講伊e5小說內容kap4過去半冬e5兩件刑事案件仝款，憢疑伊是嫌犯。「小說哪e7-sai2 tsiann5做證據掠--人？ 」 「無，你看tse1是啥？ 」檢察官提出相片hoo7看。蔣介石tshuah4一tio5 ：伊看著hit4个姑娘悽慘死e5模樣，看著he1警察衙燒kah4 賰火loo1。「你是m7是ka7按怎計畫，按怎刣割hit4个姑娘， 按怎放火燒厝e5細節long2寫入去小說？人是你刣--e5，火是你放--e5，tioh8--無？ 」檢察官真受氣ka7質問。蔣介石就an2-ne1 hong5掠--去。到kah4開庭e5 hit4工，法院e5人是tshah4-tshah4-tshah4，逐家hua7-hua7滾，be7輸蔣介石khah4早講演時e5 hit4樣。入來到法庭，人坐kah4 tinn7-tinn7-tinn7，逐家long2 tshuan5好筆kap4紙beh4來記錄in1等--一-下所聽--著e5一切。蔣介石一下出現，現場suah4連tshih8-bu2-tshih8-tshuh4 e5聲ma7恬--去。法官起頭問--e5，淡薄仔無聊。犯罪e5部份，蔣介石雖是無閃避ma7 long2無承認。法官講： 「檢察官ti7你蹛e5所在，tshiau1著幾若百張批。逐張long2寫hoo7無仝人，內容long2是咒讖。你kam2 e7用得解sueh4--一-下，tsia1-e5批是按怎？ 」蔣介石攑頭--起-來： 「 Hia1-e5批是我大學e5時tsun7寫--e5。In1 long2是hit4-tsun7欺負--我e5人，m7-na7 ka7我譏刺，koh4 e7 ka7我e5 mih8件提去藏，笑我無tshit4仔，講我考試作弊，hoo7我無朋友…… 」 「好！ …… 」 「我iau2未講完，」蔣介石m7 tshap4法官e5意思，繼續講，「我因為an2-ne1去看心理醫生。醫生ka7我講，我m7-thang1 koh4想beh4自殺，ma7 m7-thang1想beh4刣人，不如提一張紙ka7對in1 e5恨long2寫做批信，koh4 ka7燒棄sak4，an2-ne1凡勢就e7-sai2得著thau2放。我照醫生e5 huan1咐去做，果然有效！我ka7 in1 long2燒燒棄sak4，賰hia1-e5批，後--來tsiann5做我寫小說e5養分。」檢察官聽到tsia1 tsun3一下椅仔險ping2--過： 「你……ka7批留--落-來，hia1-e5人long2 hoo7你燒--死？ 」 「 Hehnn1啊！按怎？ Kam2有m7-tioh8 ？ 」到tsia1，規間法庭e5人po7-pin5掠狂，「殺人魔！ 」 「心理變態！ 」 ……蔣介石hoo7人押tng2去拘留進前，seh8一lian3 ka7全部e5人siong3 ： 「我e7 ka7 lin2 long2寫入去我e5小說內底。」                          Sann1-kap4讀小說專欄，本文使用教育部推薦漢字kap4白話字。台文通訊BONG1報311期，2020年2月出刊。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。