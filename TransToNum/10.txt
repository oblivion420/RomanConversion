台文通訊BONG1報: 我無愛演孝子
#台灣人寫真 專欄，本文使用教育部推薦漢字kap4臺灣閩南語羅馬字拼音方案。

台文通訊BONG1報311期，2020年2月出刊。





歡迎捐款贊助#李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1




郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
#台灣人寫真 專欄，本文使用教育部推薦漢字kap4臺灣閩南語羅馬字拼音方案。
台文通訊BONG1報311期，2020年2月出刊。



李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。

作者：蘇世雄




頭一擺登台演戲，是ti7讀國民學校五年級e5時tsun7。



Hit4年，是台灣省教育廳下令全台灣所有e5校園內long2不准講「方言」e5第二冬。拄好gun2鹽埕國校tng1-leh4籌備校慶活動，特別策劃tsiann5十个節目，準備beh4踮瀨南街e5金城戲院對外公演。當年，鹽埕埔是全高雄市上鬧熱e5所在，有一點仔親像早期西門町ti7台北市e5地位。尤其gun2學校koh4是「示範國校」，陳意校長就特別把握機會，指示ai3用「國語」搬演一齣舞台劇，thang1展現教學成果。學校選用中國古早24孝傳說中e5「孟宗哭竹」做為題材，安排由gun2五年級e5學生擔當演出，做為校慶公演e5煞尾節目。Gun2級任老師直接指定我擔任男主角，也就是hit4个孝子孟宗e5角色。聽著e7-tang3踮金城戲院登台公演，我感覺tsiok4光榮，當然ma7歡喜接受。M7-koh4，因為一件囡仔人e5恩怨衝突，造成我tsit4个男主角kan1-na1做一日，就拒絕再演e5換角事件。Tsit4-ma2回想--起-來，ma7 iau2感覺當時e5天真，實在是幼稚koh4好笑。



我照老師e5指示去學校e5禮堂，準備beh4讀劇，排戲，suah4看著我e5冤仇人——hit4个查某班班長ma7 ti7 hia1，心內感覺tsiok4 gai7-gioh8。指導老師na2說明劇情na2發劇本hoo7--gun2。我掀開劇本，to1 iau2看無兩頁--leh4，就隨ka7指導老師講我無愛演--ah4。因為劇中beh4扮演我tsit4个孝子e5老母--e5，竟然就是hit4个查某班e5班長，我全校唯一e5冤仇人。伊ham7我e5冤仇到tann1 to1 iau2未化解--leh4，叫我tioh8-ai3跪踮冤仇人e5眠床邊，na2哭na2叫伊『媽媽……媽媽…… 』，tse1是絕對無可能接受e5侮辱，為著尊嚴，我當然tioh8-ai3拒演啊！



Hit4个囡仔時代e5恩怨，就因為我ham7冤仇人分別是查埔班kap4查某班e5班長。為著一件『男生』 kap4 『女生』 e5小誤會，兩个班長suah4結囡仔冤。



Gun2鹽埕示範國校，踢跤球e5風氣是全高雄市上有名--e5。每一日每一節下課e5時，學校e5運動埕long2有tsiok4濟查埔學生leh4踢跤球。查某囡仔就long2 khah4時行用樹奶箍仔縛e5長索仔，勾踮運動埕邊e5麻黃欉。Na2勾na2跳koh4 na2念『小皮球，香蕉油，滿地開花二十一，二五六，二五七，二八二九三十一…… 』。





Hit4日，就親像平時，gun2班e5 『男生』，一下課就衝去運動埕踢跤球。當然難免有球e7踢出界外。『女生』若khioh4著球，ma7 long2 e7照慣例tan3 tng2來場內還『男生』。Tse1 ti7 gun2學校，本來就是逐日long2有，無稀罕e5代誌。但是hit4擺，m7知是按怎，踢tui3 『小皮球，香蕉油』方向e5界外球特別有khah4濟。跳樹奶索仔e5 『女生』 khioh4球khioh4到開始leh4懊惱，就有人罵講，『到底會不會踢啦？是故意的hioh4 ？ 』 Gun2班e5 『男生』 ma7無客氣應講，『幫撿個球，就那麼了不起？誰稀罕啦？ 』



想be7到to1 iau2過無一分鐘--leh4，suah4突然koh4有一粒球飛出場外，直接去挵著一个跳索仔e5 『女生』，『女生』驚--著，就隨哭--出-來。Tsit4時，上課鐘聲tan5--ah4，逐个ma7 be7赴thang1 pue2-hue7啥，就隨人tng2去教室--ah4。



Gun2入來到教室無偌久，科任老師to1 iau2未到--leh4，查某班班長suah4雄雄先出現ti7 gun2教室門口。伊排出一个茶鈷e5姿勢，一手插腰，一手ki2向教室內，大聲huah4講，『班長給我出來！ 』



因為tu2-tsiah4下課e5時，我hoo7老師叫去辦公室，無ti7運動埕參加踢球，所以m7知影到底發生啥mih4風波。查某班長tsiok4 tshiah4，一直大聲hat4，質問--我。我一時聽無，ma7 long2應be7出--來。伊氣phut4-phut4，最後講出一句：『男生欺負女生，你這班長怎麼當的？ ……臭男生……給我記住…… 』講煞koh4出力tsam3一下塗跤，就越頭走--ah4。



我感覺冤枉，ma7 tsiok4無面子。Ti7學校，無論各方面，我long2算是學生囡仔e5頭人。Tsit4擺竟然有查某班班長敢來gun2教室ka7我tshiang3聲，tse1對我kap4 gun2班e5尊嚴是tsiok4嚴重e5傷害。經過討論，我決定照同學e5共識，暫時容忍，m7免去報復；但是此後ma7無愛koh4 tshap4--伊--ah4，因為伊無禮貌。



代誌就an2-ne1，暫時互相long2無koh4再追究。想be7到一個月後，我去排戲，tsiah4知影演孝子孟宗in1老母--e5，竟然e7是tsit4个冤仇人。當時我瘦猴瘦猴，若演散赤人e5囡仔，其實有hah8。啊hit4个查某班長因為已經開始發育，看身材外形實在ma7小可有成大人，莫怪派伊來演老母。問題是我ham7伊有冤仇iau2未化解，叫我tioh8跪踮伊眠床邊，koh4 ai3一直叫伊『媽媽……媽媽』，tse1，我哪做e7到--lah4 ？



因為我堅持m7肯妥協，學校ma7揣無別个適合演老母e5 『女生』。老師無法度，只好派別人替換我去演孝子。另外，tsiah4 koh4叫我改演一个神仙下凡，賞賜筍仔hoo7孟宗e5角色。我想想--leh4，感覺神仙比媽媽khah4大，gun2班e5同學ma7 long2贊成，就歡喜ka7接受。



為著hit4擺演出神仙，學校要求家長支援。害gun2老爸ke1 khai1錢，特別為我量身軀，做一軀神仙專用e5長袍thang1做戲服。當然是kan1-na1登台演出一擺，就完全無路用--ah4。若beh4講影響，國校時代e5 hit4擺人生戲劇首演，m7知ham7後--來我讀電影戲劇，投入影劇編導工作，有關係iah4無？ Tse1，我就m7敢講--ah4 ？






#台灣人寫真 專欄，本文使用教育部推薦漢字kap4臺灣閩南語羅馬字拼音方案。

台文通訊BONG1報311期，2020年2月出刊。





歡迎捐款贊助#李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1




郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
