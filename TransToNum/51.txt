台文通訊BONG1報: 熟sai7 lan2 e5厝邊：台北城內#台語行讀 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報317期，2020年8月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。主講／葉倫會記錄／蔡天享「 Lan2台灣人上大e5風險是m7敢冒險！ 」 Tsit4 kai2行讀e5解sueh4老師葉倫會起頭就an2-ne1提醒在場e5 30个朋友，目睭tioh8-ai3 peh4 hoo7金，斟酌觀察，跤尾ma7 tioh8徙hoo7在，攑筆做紀錄，做伙來去走揣lan2 m7知e5所在。二二八和平紀念公園有五个涼亭仔，ti7水池中ng1 e5 hit4个有徛孫中山，另外四个，有tshai7鄭成功、劉銘傳、丘逢甲kiau1連橫e5銅像，為怎樣tshai7 in1四个人--leh4 ？ In1對lan2 tsit4塊土地有啥mih4貢獻--leh4 ？葉老師ai3逐家好好仔思考回想，tng2去厝--裡tsiah4-koh4揣資料求證。雄雄聽著「吱！吱！吱！吱！ 」，是蟬leh4叫e5聲，台北市仁愛路、新生南路kap4金山南路e5 hit4箍圍仔，蟬leh4 hau2是ti7 6--月到9--月tsit4三月日；若ti7草山，蟬hau2 e5時日加倍長，ti7-leh4逐冬e5 4--月到11--月——tse1是倫會老師長期行踏觀察e5發見。Tsit4時，互相無熟sai7 e5朋友，你比tsit4欉樹仔，我指hit4枝樹ue1，聽蟬聲來sio1報蟬影e5所在，用真情leh4交流——用目睭看四面以外，用耳仔聽聲也是逐家感受大自然要緊e5方式。行到「黃--氏節孝坊」，老師tann1頭看tsit4个三个門四枝柱e5三層石造牌坊，講是清朝同治皇帝（ 1870年代）允准起造--e5，來表彰黃--氏。伊28歲守寡，tue3 ta1-ke1-kuann1 tui3福建泉州來到lan2台灣艋舺徛起做生理，家己tshiann5養三个後生、兩个查某囝，囝兒long2 tioh8功名。Ti7 150冬前hit4个時代，查某人守節、 huann7家kap4有孝序大人是高尚e5社會倫理道德，就親像刻ti7石匾頂kuan5 hit4兩字大字「節孝」，來警醒世間人，ai3百姓ka7敬重趁樣。一kiann5人來到台灣博物館門跤口，兩隻銅牛四目sio1-siong3，屈leh4 ka7逐家迎接。銅牛原底是ti7日本時代1930年代，信眾獻hoo7台灣神社--e5，後--來國民黨政府ka7神社改起做圓山飯店，銅牛tsiah4 hoo7人徙來tsia1。東爿面倚台大病院hit4隻是紅銅做--e5，khah4純，無透lam7啥mih4雜質，比西爿面hit4隻青銅做--e5價值ke1 beh4十倍。「摸牛角，趁金角；摸牛頭，起大樓；摸牛喙，大富貴；摸牛耳，食百二！ 」逐个人na2 tue3老師唸tsit4 pha1盤喙錦，na2摸銅牛，ng3望福祿壽齊全，隨个仔to1笑kah4喙仔裂sai1-sai1。二二八公園內底有真濟古蹟以外，多樣e5植物ti7 tsit4个7--月火燒埔e5天時，也引人透心涼，尤其是園內派出所頭前hit4欉台灣油杉，是千萬冬前冰河時期就有e5台灣特有種，人稱台灣國寶。M7-koh4，伊結e5子kan1-na1一成有飽tinn7，thing3好thng5種，賰e5九成全虛--e5，無才調生湠，莫怪e7 hoo7政府ka7列做保護e5樹木。跤踏實地巡過二二八公園內底e5涼亭、牌坊、動物kap4植物了後，來到服sai7土地公e5 「福德宮」。廟公請逐家lim1清涼退火e5梅仔汁，koh4送桃仔木做e5護身八卦，be7輸田頭田尾e5土地公hit4一樣，白喙鬚kua3好笑神，有保庇也有心安。煞尾，用有限e5時間巡過日本時代e5榮町（ tsit4-ma2 e5衡陽路hit4箍圍仔），出名e5店頭一間一間ka7影--過，文星出版社、金仔店、極品軒餐廳、菊元百貨、上海藥房、全祥茶莊kap4濟濟e5布店。順路向北來到博愛路e5台北郵局，欣賞國定古蹟清朝台北府城e5北門，石座、紅磚壁配翹尾厝頂，真真正正ti7台北城內行讀，有頭有尾行到城門邊，應驗「讀萬卷書，不如行萬里路」 e5道理。#台語行讀 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報317期，2020年8月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。