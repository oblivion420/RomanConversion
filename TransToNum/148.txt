台文通訊BONG1報: 外來種ê1入侵kap4原生植物ê1保育蠻野講堂https : / / reurl1 . cc / 0oAEKo1 #棲地復育台語講座 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報320期，2020年11月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。主講／楊國禎記錄／陳心婷編按：本文是2020 / 9 / 17棲地復育台語講座「外來種e5入侵kap4原生植物e5保育」講座摘要記錄，講者楊國禎是台灣生態學會e5前理事長。台灣蠻野心足生態協會舉辦e5 「蠻野講堂」 tui3 2019年3月份起kap4李江却台語文教基金會合辦規劃有關生態環境議題e5台語講座，歡迎逐家ti7逐個月第三禮拜五暗時7點到9點，同齊來「呷米共食廚房」 （台北市中正區衡陽路9號3樓）擴展家己e5台語棲地（ tshe1-te7 ） ！詳細資料e7-tang3看「台灣蠻野心足生態協會」 FB專頁。話頭1970年代，因為台灣工業e5發展，開始有大量e5青年徙去都市食頭路。留ti7庄跤e5農民年歲愈來愈大，hit4當時koh4無退休金，致使農民無想beh4 koh4作穡，田就放hoo7 pha1荒--去。Koh4加上hit4時台灣開始ham7國際有koh4-khah4濟交流，台商、外國人ti7台灣出出入入，suah4無注意紮一寡外國植物e5種子入--來。Ma7有一寡是有人為著beh4趁錢ka7紮入來台灣--e5。Pha1荒、無人管理e5土地加上外來植物e5種子，外來種問題就tui3 hit4時出現。Tsit4 kai2 「野蠻講台——台語棲地復育系列座談」邀請台灣生態學e5前理事長楊國禎，來kap4 lan2分享外來種e5入侵kap4原生植物保育e5牽連。啥mih8是「外來植物」 ？本底就ti7台灣生長e5植物叫「原生植物」，本底無--e5叫「區外植物」。若是區外植物hong5紮入來台灣，就叫做「外來植物」。外來植物koh4有分類，若是人提來種、有人照顧了後，e7-tang3代代直直thng5--落-去--e5，叫做「馴化植物」。若是m7免人照顧，ti7野外就e7-tang3家己生湠--e5，叫做「歸化植物」。椰子就是真好e5例。雖然椰子已經是台灣南部e5代表景觀，m7-koh4椰子iau2無法度家己ti7野外生湠，所以koh4屬ti7馴化植物。Ti7恆春tiann7-tiann7 e7-tang3看--著e5棋盤跤，或者講水茄苳，就算是歸化植物。外來種之一： 『大花咸豐草』 『咸豐草』 、 『鬼針草』是lan2台灣原本就有e5植物，通常lan2 long2講是「刺查某」 、講者楊國禎ka7伊叫做「 Tsiam1-a2-hong5 」。1984年，『大花咸豐草』 tsiah4第一擺hong5發現，m7-koh4到tann1 tsiah4無偌濟年，tsit4-ma2 ti7台灣已經全全是--ah4。是按怎e7湠tsiah4緊？因為台灣原生e5 tsiam1-a2-hong5是「一年生」，就是到冬天就e7 ta1--死，需要靠伊留--落-來e5種子重koh4落塗、 puh4-inn2 、生長、開花，tsiah4 e7-tang3代代繼續生存。M7-koh4，『大花咸豐草』是「多年生」 e5植物。伊冬天be7 ta1--去，無ka7土地lang3出來hoo7其他植物e7-tang3生長。M7-na7 an2-ne1，伊規年thang3天long2 leh4開花，人一下行--過種子就bak4 ti7人e5身軀頂，隨人si3-ke3湠。當初因為飼蜂人看重伊規年long2 e7開花、好採蜜，就ka7引入來台灣。想be7到伊愈來愈大poo5 、湠kah4滿si3-ke3，甚至壓迫tsiam1-a2-hong5 e5生存。外來種之二： 『小花蔓澤蘭』 『小花蔓澤蘭』是一年生e5外來種，伊puh4-inn2了後，藤e7沓沓仔纏去別个植物頂頭，khiu5 ti7樹仔頂ka7日頭long2占--去。時間若khah4久，下跤e5植物可能就e7死--去。雖然伊e5種子真濟，tsiann5萬tsiann5千，koh4真輕e7-tang3隨風si3-ke3飛。Khah4早台灣e5田地long2有人定期整理，『小花蔓澤蘭』 iau2未湠--開就hong5 phut4掉，根本無法度湠--開，ma7 be7造成tsiann5大e5危害。M7-koh4，拄著農村高齡化、 pha1荒地愈來愈濟e5時機。Koh4加上全球暖化，『小花蔓澤蘭』一年生e5循環na2來na2無明顯。Tsit4-ma2只要是無人顧e5田園ham7林地，就e7湠kah4滿滿是，造成其他植物e5死亡。結論外來種ti7台灣無天敵，若是適應力khah4強e5就e7隨湠--開、壓迫其他植物e5生存。講者楊國禎指出，若beh4解決外來種問題，應該ai3 ti7伊iau2未湠kah4真嚴重e5時tioh8-ai3來斬除。而且一定ai3 khau1 kah4離離離，tsiah4 be7隔tng2冬無人管理就隨發--出-來。但是，伊感覺政府tiann7-tiann7 long2 ti7外來種已經造成危害--ah4，tsiah4 beh4來解決問題。親像『日本菟絲子』是寄生（ kia3-senn1 ）植物，khah4早民間就有tsiok4濟人呼籲政府ai3緊處理。M7-koh4農委會hit4時認為iau2未造成農業危害，就無處理，到tann1已經be7赴--ah4。除了頂kuan5舉e5例，台灣koh4有tsiok4濟外來種需要來解決。雖然外來種若湠--開就真恐怖，m7-koh4楊國禎感覺「人」 tsiah4是上大e5問題。因為人為e5開發，koh4無照顧土地，外來植物tsiah4有pha1荒地e7-tang3來生長。Tsit4-ma2外來種主要koh4 ti7平地，M7-koh4若是未來外來種湠去樹林，hoo7物種單一化，就koh4-khah4費氣--ah4。伊ma7希望政府e7-tang3 koh4-khah4重視外來種問題，tsiah4 e7-tang3保存台灣e5生態。蠻野講堂https : / / reurl1 . cc / 0oAEKo1 #棲地復育台語講座 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報320期，2020年11月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。