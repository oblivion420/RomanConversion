台文通訊BONG1報: 肉粽角kah4大風車作者：楊振裕松柏港tsit4个所在，阿成頭一擺行跤到。台中市大甲區e5松柏漁港，舊名叫做「船頭埔」。以前媒體bat4報導講 : 漁港北爿駁岸附近e5海域水質好，海湧khah4穩定，是台灣中部出名e5衝湧勝地；駁岸邊有一大phian3平thann2 e5海沙坪，適合大人tshua7囡仔去hia1 sng2水、 tshit4-tho5。阿成tiann7-tiann7想beh4去hia1看mai7，不而過可能是因緣無夠成熟e5關係，suah4一直long2無機會親身去行踏。4月18禮拜日hit4工，志工大隊長「柳--哥」招幾个好朋友，做陣駛兩台車去苗栗三義peh4火炎山。Png7柳--哥e5福氣，總算達成久長以來iau2未完成e5美夢。柳--哥駛第一台車兼做嚮導，中晝回程e5時離開國道一號，uat4 tui3苑裡過--去，換beh4行西濱快速道路（台61線）落南。因為時間iau2 liong7-liong7--a7，規氣來一个「山海一日遊」，就順路seh8去松柏漁港行行看看--leh4。頭起先看著路邊有一間海產店，hiann2目e5 khang9-pang2大大塊，店外轎車kah4重型機車停kah4 tshah4-tshah4-tshah4，生理有夠好。漁港內歇幾若十隻漁船仔，海風有夠透，搧kah4帽仔kiong7-beh4戴bue7 tiau5。海湧攑kuan5，一湧一湧溢--過-來，拍tsiunn7駁岸邊e5肉粽角，若徛siunn1倚岸邊，無細膩衫仔褲定著e7去hoo7水花噴tam5--去。天氣涼涼--a7，阿成in1眾人真歡喜，ti7 hia1遊賞、開講kah4 hip4相。規大排kuan5-long3-long3 e5大風車tshai7 ti7岸邊，風葉仔iat8無停，替美麗e5海岸線增添bue7少迷人e5風采。落車了後，柳哥tshua7逐家順南爿e5駁岸邊慢慢仔行。吹海風、欣賞漁港e5景緻。好朋友做陣，沿路na2行na2開講，心情tsiau5放鬆。In1並無去北爿e5海沙坪，只是徛踮駁岸邊，看tsiann5百公尺kuan5 e5風車親像白色e5巨人，伸出三肢長長長e5手，一直iat8無停；又koh4看著闊bong2-bong2 e5台灣海峽，海湧一波一波衝--過-來，大大力拍ng3疊ti7駁岸邊，疊kah4真tsam7-gam5 e5肉粽角……。同行e5素玲小姐頭攑kuan5-kuan5，金金siong3大大隻e5風車，看kah4無nih4目。過一睏仔，tsiah4開喙ka7逐家講： 「 Tui3桃園、苗栗一直到彰化、雲林一帶e5沿海，是台灣發展風力發電上好e5風場。大風車日夜tng2-seh8，e7-tang3提供lan2台灣清氣無汙染e5 “綠電”，實在有夠讚！ 」繡惠姊聽了有淡薄仔異議，就應講： 「風力發電雖然真好，m7-koh4 m7管架設ti7沿岸iah4是離岸，風車e5 tng2-seh8 long2 e7產生噪音，干擾鳥隻e5遷徙kah4生湠，影響環境kah4生態。」素玲小姐聽了想--一-時-仔，應講： 「世間e5代誌真少有hit4號十全十美--e5 ！無論用啥mih4方法發電，long2無可能無缺點！逐家long2真清楚，核能發電e5危險性，世界各國全部承受bue7起，廢核已經是lan2台灣民意共同e5心聲，既然an2-ne1，清氣無汙染e5綠電就是上好e5選擇！風力發電雖然e7產生噪音，m7-koh4比較--起-來，iau2-koh4算是風險khah4少--e5 ！ 」聽in1 an2-ne1對答，拄退休e5黃老師忍bue7 tiau5，ma7接落去講： 「是啊！每年10--月到隔tng2年3--月，是lan2台灣東北季風上強e5季節，he1是天公伯送hoo7台灣上珍貴e5禮物！ Lan2若e7-tang3充分利用東北季風來做風力發電，到炎熱e5夏季，koh4利用充足e5日頭光來做太陽能發電，an2-ne1好好仔鬥搭、調度，就免驚koh4欠電--ah4 ！ 」看素玲小姐in1一人一句ti7 hia1答喙鼓，講kah4 kiong7-beh4大聲--起-來，柳哥緊踏擋仔，接落去講： 「 Ueh4 ！ Lan2是來tshit4-tho5--e5，mai3講kah4 hiah4嚴肅--lah4 ！ 」逐家聽了long2起愛笑，緊做伙應講： 「阮是leh4討論，無leh4 sio1諍！ 」講了繼續hi1-hi1-hua7-hua7，ti7漁港邊--a1排phoo3-su3 hip4相，留落美麗e5影像。趁海湧拍tsiunn7駁岸，一大phian3白色e5水幕溢kuan5-kuan5 e5時，逐家聽柳--哥e5口令跳kuan5--起-來，ti7 hit4个瞬間，「 lin3-goo3咬一喙」 e5手機仔已經ka7眾人可愛e5形影hip4--落-來--ah4。阿成驚帽仔hoo7風吹走--去，正手一直khiu2-tiau5-tiau5。繡惠姊ka7彩色e5圍巾提ti7手--裡，hip4相e5時hoo7強風吹kah4變做一面iann7-iann7飛e5旗仔。目睭看ng3海岸邊e5肉粽角，ti7社區教插花e5繡惠姊不知不覺又koh4開喙nauh4講： 「 Hainnh4 ！海岸線本來sui2-sui2，人類實在有夠無知，tan3一寡紅毛塗khong7 e5肉粽角，bai2糊糊，一屑仔美感to1無，ka7天然e5環境破壞了了！ 」聽繡惠姊an2-ne1講，素玲小姐koh4有意見--ah4，就細細聲應講： 「人he1肉粽角是法國人頭先使用--e5，全世界多數國家ma7 long2有採用，ti7地質khah4 lam2 、 khah4 e7 hoo7海湧tshiang5歹--去e5海岸囥一寡肉粽角，雖然無美觀，m7-koh4 ma7是目前不得已e5做法。」阿成恬恬仔聽，long2無tshap4喙。伊感覺繡惠姊kah4素玲小姐講了long2有理，只是用無仝e5角度leh4看代誌nia7-nia7。環境保護kah4經濟發展long2真重要，若e7-tang3兼顧是上kai3好。柳--哥好意tshua7好朋友來松柏漁港lau1-lau1 seh8-seh8--leh4，看著肉粽角kah4大風車，無意中suah4引起逐家關心，話題ma7講tui3 hia1去。逐家bong2 pho3-tau7，時間真緊來到下晡點半。Beh4離開松柏漁港--ah4，一tsun7聲勢驚--人e5海風kah4強湧拍--過-來，阿成頭殼內kan1-na1想講：海岸邊若無囥一寡堅固e5肉粽角，海湧暝kah4日無停一直leh4 tshiang5，駁岸做koh4-khah4好，ma7 e7 hoo7海水tshiang5 kah4崩崩--去！經濟一直發展，欠缺美感e5肉粽角，kam2是無法度閃避e5罪惡？暝kah4日製造噪音e5大風車，tang1時tsiah4有改善e5良方？李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：楊振裕松柏港tsit4个所在，阿成頭一擺行跤到。台中市大甲區e5松柏漁港，舊名叫做「船頭埔」。以前媒體bat4報導講 : 漁港北爿駁岸附近e5海域水質好，海湧khah4穩定，是台灣中部出名e5衝湧勝地；駁岸邊有一大phian3平thann2 e5海沙坪，適合大人tshua7囡仔去hia1 sng2水、 tshit4-tho5。阿成tiann7-tiann7想beh4去hia1看mai7，不而過可能是因緣無夠成熟e5關係，suah4一直long2無機會親身去行踏。4月18禮拜日hit4工，志工大隊長「柳--哥」招幾个好朋友，做陣駛兩台車去苗栗三義peh4火炎山。Png7柳--哥e5福氣，總算達成久長以來iau2未完成e5美夢。柳--哥駛第一台車兼做嚮導，中晝回程e5時離開國道一號，uat4 tui3苑裡過--去，換beh4行西濱快速道路（台61線）落南。因為時間iau2 liong7-liong7--a7，規氣來一个「山海一日遊」，就順路seh8去松柏漁港行行看看--leh4。頭起先看著路邊有一間海產店，hiann2目e5 khang9-pang2大大塊，店外轎車kah4重型機車停kah4 tshah4-tshah4-tshah4，生理有夠好。漁港內歇幾若十隻漁船仔，海風有夠透，搧kah4帽仔kiong7-beh4戴bue7 tiau5。海湧攑kuan5，一湧一湧溢--過-來，拍tsiunn7駁岸邊e5肉粽角，若徛siunn1倚岸邊，無細膩衫仔褲定著e7去hoo7水花噴tam5--去。天氣涼涼--a7，阿成in1眾人真歡喜，ti7 hia1遊賞、開講kah4 hip4相。規大排kuan5-long3-long3 e5大風車tshai7 ti7岸邊，風葉仔iat8無停，替美麗e5海岸線增添bue7少迷人e5風采。落車了後，柳哥tshua7逐家順南爿e5駁岸邊慢慢仔行。吹海風、欣賞漁港e5景緻。好朋友做陣，沿路na2行na2開講，心情tsiau5放鬆。In1並無去北爿e5海沙坪，只是徛踮駁岸邊，看tsiann5百公尺kuan5 e5風車親像白色e5巨人，伸出三肢長長長e5手，一直iat8無停；又koh4看著闊bong2-bong2 e5台灣海峽，海湧一波一波衝--過-來，大大力拍ng3疊ti7駁岸邊，疊kah4真tsam7-gam5 e5肉粽角……。同行e5素玲小姐頭攑kuan5-kuan5，金金siong3大大隻e5風車，看kah4無nih4目。過一睏仔，tsiah4開喙ka7逐家講： 「 Tui3桃園、苗栗一直到彰化、雲林一帶e5沿海，是台灣發展風力發電上好e5風場。大風車日夜tng2-seh8，e7-tang3提供lan2台灣清氣無汙染e5 “綠電”，實在有夠讚！ 」繡惠姊聽了有淡薄仔異議，就應講： 「風力發電雖然真好，m7-koh4 m7管架設ti7沿岸iah4是離岸，風車e5 tng2-seh8 long2 e7產生噪音，干擾鳥隻e5遷徙kah4生湠，影響環境kah4生態。」素玲小姐聽了想--一-時-仔，應講： 「世間e5代誌真少有hit4號十全十美--e5 ！無論用啥mih4方法發電，long2無可能無缺點！逐家long2真清楚，核能發電e5危險性，世界各國全部承受bue7起，廢核已經是lan2台灣民意共同e5心聲，既然an2-ne1，清氣無汙染e5綠電就是上好e5選擇！風力發電雖然e7產生噪音，m7-koh4比較--起-來，iau2-koh4算是風險khah4少--e5 ！ 」聽in1 an2-ne1對答，拄退休e5黃老師忍bue7 tiau5，ma7接落去講： 「是啊！每年10--月到隔tng2年3--月，是lan2台灣東北季風上強e5季節，he1是天公伯送hoo7台灣上珍貴e5禮物！ Lan2若e7-tang3充分利用東北季風來做風力發電，到炎熱e5夏季，koh4利用充足e5日頭光來做太陽能發電，an2-ne1好好仔鬥搭、調度，就免驚koh4欠電--ah4 ！ 」看素玲小姐in1一人一句ti7 hia1答喙鼓，講kah4 kiong7-beh4大聲--起-來，柳哥緊踏擋仔，接落去講： 「 Ueh4 ！ Lan2是來tshit4-tho5--e5，mai3講kah4 hiah4嚴肅--lah4 ！ 」逐家聽了long2起愛笑，緊做伙應講： 「阮是leh4討論，無leh4 sio1諍！ 」講了繼續hi1-hi1-hua7-hua7，ti7漁港邊--a1排phoo3-su3 hip4相，留落美麗e5影像。趁海湧拍tsiunn7駁岸，一大phian3白色e5水幕溢kuan5-kuan5 e5時，逐家聽柳--哥e5口令跳kuan5--起-來，ti7 hit4个瞬間，「 lin3-goo3咬一喙」 e5手機仔已經ka7眾人可愛e5形影hip4--落-來--ah4。阿成驚帽仔hoo7風吹走--去，正手一直khiu2-tiau5-tiau5。繡惠姊ka7彩色e5圍巾提ti7手--裡，hip4相e5時hoo7強風吹kah4變做一面iann7-iann7飛e5旗仔。目睭看ng3海岸邊e5肉粽角，ti7社區教插花e5繡惠姊不知不覺又koh4開喙nauh4講： 「 Hainnh4 ！海岸線本來sui2-sui2，人類實在有夠無知，tan3一寡紅毛塗khong7 e5肉粽角，bai2糊糊，一屑仔美感to1無，ka7天然e5環境破壞了了！ 」聽繡惠姊an2-ne1講，素玲小姐koh4有意見--ah4，就細細聲應講： 「人he1肉粽角是法國人頭先使用--e5，全世界多數國家ma7 long2有採用，ti7地質khah4 lam2 、 khah4 e7 hoo7海湧tshiang5歹--去e5海岸囥一寡肉粽角，雖然無美觀，m7-koh4 ma7是目前不得已e5做法。」阿成恬恬仔聽，long2無tshap4喙。伊感覺繡惠姊kah4素玲小姐講了long2有理，只是用無仝e5角度leh4看代誌nia7-nia7。環境保護kah4經濟發展long2真重要，若e7-tang3兼顧是上kai3好。柳--哥好意tshua7好朋友來松柏漁港lau1-lau1 seh8-seh8--leh4，看著肉粽角kah4大風車，無意中suah4引起逐家關心，話題ma7講tui3 hia1去。逐家bong2 pho3-tau7，時間真緊來到下晡點半。Beh4離開松柏漁港--ah4，一tsun7聲勢驚--人e5海風kah4強湧拍--過-來，阿成頭殼內kan1-na1想講：海岸邊若無囥一寡堅固e5肉粽角，海湧暝kah4日無停一直leh4 tshiang5，駁岸做koh4-khah4好，ma7 e7 hoo7海水tshiang5 kah4崩崩--去！經濟一直發展，欠缺美感e5肉粽角，kam2是無法度閃避e5罪惡？暝kah4日製造噪音e5大風車，tang1時tsiah4有改善e5良方？ # Lan2來講看mai7 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報329期，2021年8月出刊。歡迎捐款贊助#李江却台語文教基金會（捐款可抵稅，匯款後請通知02-23112199 ）線上捐款(定期定額) https : / / donate1 . newebpay1 . com1 / Period1 / akhioh4 / lkk線上捐款(單筆) https : / / donate1 . newebpay1 . com1 / akhioh4 / lkk郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。