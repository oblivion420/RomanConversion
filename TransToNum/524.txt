台文通訊BONG1報: 賴和先（ sian1 ）寫台文
作者：石牧民

（作者是台灣師範大學、靜宜大學台文系兼任助理教授 ）

頂期專欄講著日常口語kap4文學語言e5精差。具體來講，也就是「喙講台灣話」kap4「手寫台語文」中ng1 iau2有濟濟me5角。無影講口語變做文字記號就tsiann5做文學。事實上，20世紀半中開始，研究者愈來愈發覺口語kap4文字雖bong2有對應，對應kah4 ba7-ba7 e5款，卻是完全無仝e5系統。準做無講全然無交tshap4，ma7無親像lan2掠準--e5完全有對同an2-ne1。若beh4講kah4 tsiok4簡單，tsiann5做文字e5文學語言kap4日常口語中間，上無，ma7隔一个「寫hoo7 sui2-khui3」e5文學手段。

在lan2台語現代文學史來講，源起頭就有一篇kai3重要e5作品，e7-tang3提來思想tsit4个問題。He1就是lan2賴和先e5台語作品，〈富戶人的歷史〉 tsit4篇短篇小說。

賴和tsit4篇用台語寫e5作品真特殊。伊寫了無發表ti7報紙iah4是雜誌。既然完成tsuann9囥--leh4。到1990年代，lan2 siau3念e5成大林瑞明教授leh4整理賴和文稿e5時tsun7 tsiah4來發現，隨刊ti7 1991年頭一期《台灣文學》雜誌。Iau2一項特殊，是賴和tsit4篇小說量其約ti7 1930年代來創作。Hit4个時期，拄仔好是黃石輝hit4篇〈怎樣不提倡鄉土文學？ 〉引起文藝界逐个人辯論台灣話文e5期間。Lan2看著賴和先行動力有夠強。人long2 leh4 sio1諍台語kam2 e7-tang3提來寫作文學是--m7 ？我就來寫hoo7 lin2看mai7 ！可惜無發表。致到逐个人m7知影，ti7台灣人拄仔leh4質問「Lan2 thai3 e7無用台語來寫文學？」Tng1當時，台語文就kiong7-beh4 tsiann5--ah4。賴和先tsit4篇〈富戶人的歷史〉 kap4今仔日《台文通訊BONG1報》透lam7羅馬字、漢字e5文章來比phing7，kan1-na1兩項無仝：賴和先無用羅馬字，賴和先用漢字需要借字、借音（ kap4歌仔冊e5步數beh4 sio1仝），伊iau2無lan2標準化e5漢字。An2-ne1 nia7-nia7。Kam2無tsiok4厲害？

〈富戶人的歷史〉 tsit4篇台語小說，故事tsiann5單純。Leh4講兩个扛轎--e5，扛一位好額少爺；路上liam1-mi1三人開講，liam1-mi1好額少爺恬恬聽扛轎--e5議論世情世事。全篇小說大面long2是對話，若無，就是坐轎e5好額少爺家己e5心聲。小說內底，lan2 khah4看be7著一般小說e7出現e5描寫。E7-sai2講，〈富戶人的歷史〉 tsit4篇小說「形式」ma7不止仔心適。

一篇大面long2是對話e5台語小說，lan2 e7-tang3用兩種角度來看：第一，是按怎用全全對話tsit4款tsiah4特殊e5形式來寫小說？第二，全全對話達成啥mih4文學效果？

頭一个角度（問題），論真是客觀條件e5限制。也就是講，台語iau2 m7 bat4 hoo7人提來寫做書面e5文字--lah4。拍算有人e7講：hit4-tsun7 to1有歌仔冊leh4出版，he1 kam2 m7是書面？若在「形式」來看，歌仔冊kap4 〈富戶人的歷史〉仝款，long2 leh4表記「話」。而且，歌仔冊內底書面e5台語，iau2-koh4有古典文字e5氣味：大面七字一句，tse1 m7 to1 tsiok4成古典詩？ Tse1就是要緊e5 tsang2頭；賴和e5時代，書面文字大面是古典漢文。就是tsit4个因端，hoo7賴和先beh4用現代文學（小說）來反動古典e5書面文字。總--是，he1是用khah4接近口語e5華文leh4反動古典e5華文，而且有《三國演義》、《西遊記》hia1-e5口語白話小說做參考。Hit4-tsun7，台語e5文學語言iau2未出現，致到賴和先用「話」來寫台語小說。

第二个角度，to1用「話」來寫--ah4，寫了kam2有sui2-khui3 ？有oo9。〈富戶人的歷史〉內底，濟濟扛轎「巷仔內」e5話。Kan1-na1 huah4一聲「大」，意思是正uat4 ；「小」，就倒uat4。「大無地」是正爿路有空，「小掛角」是注意倒爿樹枝iah4是厝角。「帶溜」是路e7滑……。賴和先tsit4篇小說，是活跳跳leh4表現艱苦人、作穡人e5形象。而且，坐轎好額少爺聽--著e5話，long2是對tng1當時社會問題真精準e5批判。E7-sai2講，角色是扛轎--e5，實際上是賴和先leh4講話。Ma7 m7是凊彩講，是對伊四圍環境有思考，koh4再ka7設計做小說內底e5話。

賴和先〈富戶人的歷史〉雖bong2是一篇大面long2「話」e5小說（文），總--是，拄好ng3 lan2顯明，日常e5話kap4文學e5語言中間，隔一个賴和先neh4。
李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：石牧民（作者是台灣師範大學、靜宜大學台文系兼任助理教授 ）頂期專欄講著日常口語kap4文學語言e5精差。具體來講，也就是「喙講台灣話」kap4「手寫台語文」中ng1 iau2有濟濟me5角。無影講口語變做文字記號就tsiann5做文學。事實上，20世紀半中開始，研究者愈來愈發覺口語kap4文字雖bong2有對應，對應kah4 ba7-ba7 e5款，卻是完全無仝e5系統。準做無講全然無交tshap4，ma7無親像lan2掠準--e5完全有對同an2-ne1。若beh4講kah4 tsiok4簡單，tsiann5做文字e5文學語言kap4日常口語中間，上無，ma7隔一个「寫hoo7 sui2-khui3」e5文學手段。在lan2台語現代文學史來講，源起頭就有一篇kai3重要e5作品，e7-tang3提來思想tsit4个問題。He1就是lan2賴和先e5台語作品，〈富戶人的歷史〉 tsit4篇短篇小說。賴和tsit4篇用台語寫e5作品真特殊。伊寫了無發表ti7報紙iah4是雜誌。既然完成tsuann9囥--leh4。到1990年代，lan2 siau3念e5成大林瑞明教授leh4整理賴和文稿e5時tsun7 tsiah4來發現，隨刊ti7 1991年頭一期《台灣文學》雜誌。Iau2一項特殊，是賴和tsit4篇小說量其約ti7 1930年代來創作。Hit4个時期，拄仔好是黃石輝hit4篇〈怎樣不提倡鄉土文學？ 〉引起文藝界逐个人辯論台灣話文e5期間。Lan2看著賴和先行動力有夠強。人long2 leh4 sio1諍台語kam2 e7-tang3提來寫作文學是--m7 ？我就來寫hoo7 lin2看mai7 ！可惜無發表。致到逐个人m7知影，ti7台灣人拄仔leh4質問「Lan2 thai3 e7無用台語來寫文學？」Tng1當時，台語文就kiong7-beh4 tsiann5--ah4。賴和先tsit4篇〈富戶人的歷史〉 kap4今仔日《台文通訊BONG1報》透lam7羅馬字、漢字e5文章來比phing7，kan1-na1兩項無仝：賴和先無用羅馬字，賴和先用漢字需要借字、借音（ kap4歌仔冊e5步數beh4 sio1仝），伊iau2無lan2標準化e5漢字。An2-ne1 nia7-nia7。Kam2無tsiok4厲害？ 〈富戶人的歷史〉 tsit4篇台語小說，故事tsiann5單純。Leh4講兩个扛轎--e5，扛一位好額少爺；路上liam1-mi1三人開講，liam1-mi1好額少爺恬恬聽扛轎--e5議論世情世事。全篇小說大面long2是對話，若無，就是坐轎e5好額少爺家己e5心聲。小說內底，lan2 khah4看be7著一般小說e7出現e5描寫。E7-sai2講，〈富戶人的歷史〉 tsit4篇小說「形式」ma7不止仔心適。一篇大面long2是對話e5台語小說，lan2 e7-tang3用兩種角度來看：第一，是按怎用全全對話tsit4款tsiah4特殊e5形式來寫小說？第二，全全對話達成啥mih4文學效果？頭一个角度（問題），論真是客觀條件e5限制。也就是講，台語iau2 m7 bat4 hoo7人提來寫做書面e5文字--lah4。拍算有人e7講：hit4-tsun7 to1有歌仔冊leh4出版，he1 kam2 m7是書面？若在「形式」來看，歌仔冊kap4 〈富戶人的歷史〉仝款，long2 leh4表記「話」。而且，歌仔冊內底書面e5台語，iau2-koh4有古典文字e5氣味：大面七字一句，tse1 m7 to1 tsiok4成古典詩？ Tse1就是要緊e5 tsang2頭；賴和e5時代，書面文字大面是古典漢文。就是tsit4个因端，hoo7賴和先beh4用現代文學（小說）來反動古典e5書面文字。總--是，he1是用khah4接近口語e5華文leh4反動古典e5華文，而且有《三國演義》、《西遊記》hia1-e5口語白話小說做參考。Hit4-tsun7，台語e5文學語言iau2未出現，致到賴和先用「話」來寫台語小說。第二个角度，to1用「話」來寫--ah4，寫了kam2有sui2-khui3 ？有oo9。〈富戶人的歷史〉內底，濟濟扛轎「巷仔內」e5話。Kan1-na1 huah4一聲「大」，意思是正uat4 ；「小」，就倒uat4。「大無地」是正爿路有空，「小掛角」是注意倒爿樹枝iah4是厝角。「帶溜」是路e7滑……。賴和先tsit4篇小說，是活跳跳leh4表現艱苦人、作穡人e5形象。而且，坐轎好額少爺聽--著e5話，long2是對tng1當時社會問題真精準e5批判。E7-sai2講，角色是扛轎--e5，實際上是賴和先leh4講話。Ma7 m7是凊彩講，是對伊四圍環境有思考，koh4再ka7設計做小說內底e5話。賴和先〈富戶人的歷史〉雖bong2是一篇大面long2「話」e5小說（文），總--是，拄好ng3 lan2顯明，日常e5話kap4文學e5語言中間，隔一个賴和先neh4。#文學kang2「台」專欄，本文使用教育部推薦漢字kap4臺灣閩南語羅馬字拼音方案。#台文通訊BONG1報 329期，2021年8月出刊。歡迎捐款贊助#李江却台語文教基金會（捐款可抵稅，匯款後請通知02-23112199 ）線上捐款(定期定額) https : / / donate1 . newebpay1 . com1 / Period1 / akhioh4 / lkk線上捐款(單筆) https : / / donate1 . newebpay1 . com1 / akhioh4 / lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
#台文通訊BONG1報 329期，2021年8月出刊。


