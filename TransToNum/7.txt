台文通訊BONG1報: 種一坵友善e5田利用無農藥、無化肥e5方式種作，一年ke1五个人，一个人種兩甲，20年後就有兩百甲--ah4 ！ Tse1就是「倆佰甲」 e5 初心。逐工下早仔出門，曾文昌先生就e7看著路邊有一坵田e5阿伯，m7是tng1-teh4噴藥仔，就是噴了leh4洗伊 e5五馬仔（註）。伊ma7 bat4 看過一坵田，明明已經鋪網仔--ah4，田主ma7是leh4噴藥仔。所以有人leh4講庄跤e5空氣其實khah4 bai2，因為農藥khah4濟。有人統計，世界上農藥e5用量台灣排第一，一公頃平均一年ai3用17公斤（日本排第二，ma7 tsiah4 11公斤），an2-ne1算--起-來一个人一年ai3食450公克e5農藥，實在驚--人。2012 hit4年，一陣年歲ui3十幾歲到60幾歲、無仝職業、無仝國家e5人做伙成立「倆佰甲」 tsit4个團體。In1特別選「倆佰」 tsit4兩字，內底有四个人，代表有一陣人，希望透過合作e5方式，推廣友善種作e5理念。若是有人想beh4作田，in1就e7 kap4對方面談，了解伊e5個性、目標kap4經驗，tsiah4來tau3揣適合e5田地hoo7伊種作。曾文昌先生加入「倆佰甲」了後，除了種稻仔、種菜，ma7 tsiok4注重田坵生態e5復育，所以ti7伊e5田底，e7-sai2揣著雨傘節、 kap4-me2-a2 （四跤仔ti7彰化鹿港e5講法） 、毛蟹、鱔魚、田pe1 、蜊仔、田嬰。因為希望家己除了e7-hiau2種，koh4 ai3 e7-hiau2買、 e7-hiau2煮，所以伊koh4有飼雞、飼蜂，透過tsia1-e5過程來了解無仝產業e5 me5角。為著beh4 hoo7在地e5囡仔koh4-khah4了解家己e5故鄉，曾文昌先生e7 tshua7 in1去清水路，甚至去國校做食農教育、教囡仔種稻仔。Ui3浸種、做秧仔埕、掖米糠、紡田、播田、 khioh4福壽螺、挲草、熟sai7雜草kap4病蟲害、割稻仔、包裝到銷售，hoo7囡仔完整e5體驗。最後，曾文昌先生希望逐家e7-tang3去思考： 「 Lan2想beh4留啥mih4款e5環境hoo7 lan2 e5後代？ 」註：五馬仔（ goo7-be2-a2 ），一種小型e5農業機器，台灣已經無leh4生產，因為e7-sai2透過簡單e5改裝來處理無仝款e5農事，雖然講已經是古董，但是ti7細坵田也是tsiok4好用。編按：本文是10 / 18棲地復育台語講座－種一坵友善e5田講座摘要記錄，講者曾文昌是倆佰甲小農負責人。台灣蠻野心足生態協會舉辦e5 「蠻野講堂」 tui3 2019年3月份起kap4李江却台語文教基金會合辦規劃十場有關生態環境議題e5台語講座，歡迎逐家ti7逐個月第三禮拜五暗時七點到九點，同齊來「呷米共食廚房」 （台北市中正區衡陽路9號3樓）擴展家己e5台語棲地（ tshe1-te7 ） ！詳細資料e7-tang3看「台灣蠻野心足生態協會」 FB專頁。作者： Lim5 Tsin3 Khun1利用無農藥、無化肥e5方式種作，一年ke1五个人，一个人種兩甲，20年後就有兩百甲--ah4 ！ Tse1就是「倆佰甲」 e5 初心。逐工下早仔出門，曾文昌先生就e7看著路邊有一坵田e5阿伯，m7是tng1-teh4噴藥仔，就是噴了leh4洗伊 e5五馬仔（註）。伊ma7 bat4 看過一坵田，明明已經鋪網仔--ah4，田主ma7是leh4噴藥仔。所以有人leh4講庄跤e5空氣其實khah4 bai2，因為農藥khah4濟。有人統計，世界上農藥e5用量台灣排第一，一公頃平均一年ai3用17公斤（日本排第二，ma7 tsiah4 11公斤），an2-ne1算--起-來一个人一年ai3食450公克e5農藥，實在驚--人。2012 hit4年，一陣年歲ui3十幾歲到60幾歲、無仝職業、無仝國家e5人做伙成立「倆佰甲」 tsit4个團體。In1特別選「倆佰」 tsit4兩字，內底有四个人，代表有一陣人，希望透過合作e5方式，推廣友善種作e5理念。若是有人想beh4作田，in1就e7 kap4對方面談，了解伊e5個性、目標kap4經驗，tsiah4來tau3揣適合e5田地hoo7伊種作。曾文昌先生加入「倆佰甲」了後，除了種稻仔、種菜，ma7 tsiok4注重田坵生態e5復育，所以ti7伊e5田底，e7-sai2揣著雨傘節、 kap4-me2-a2 （四跤仔ti7彰化鹿港e5講法） 、毛蟹、鱔魚、田pe1 、蜊仔、田嬰。因為希望家己除了e7-hiau2種，koh4 ai3 e7-hiau2買、 e7-hiau2煮，所以伊koh4有飼雞、飼蜂，透過tsia1-e5過程來了解無仝產業e5 me5角。為著beh4 hoo7在地e5囡仔koh4-khah4了解家己e5故鄉，曾文昌先生e7 tshua7 in1去清水路，甚至去國校做食農教育、教囡仔種稻仔。Ui3浸種、做秧仔埕、掖米糠、紡田、播田、 khioh4福壽螺、挲草、熟sai7雜草kap4病蟲害、割稻仔、包裝到銷售，hoo7囡仔完整e5體驗。最後，曾文昌先生希望逐家e7-tang3去思考： 「 Lan2想beh4留啥mih4款e5環境hoo7 lan2 e5後代？ 」註：五馬仔（ goo7-be2-a2 ），一種小型e5農業機器，台灣已經無leh4生產，因為e7-sai2透過簡單e5改裝來處理無仝款e5農事，雖然講已經是古董，但是ti7細坵田也是tsiok4好用。編按：本文是10 / 18棲地復育台語講座－種一坵友善e5田講座摘要記錄，講者曾文昌是倆佰甲小農負責人。台灣蠻野心足生態協會舉辦e5 「蠻野講堂」 tui3 2019年3月份起kap4李江却台語文教基金會合辦規劃十場有關生態環境議題e5台語講座，歡迎逐家ti7逐個月第三禮拜五暗時七點到九點，同齊來「呷米共食廚房」 （台北市中正區衡陽路9號3樓）擴展家己e5台語棲地（ tshe1-te7 ） ！詳細資料e7-tang3看「台灣蠻野心足生態協會」 FB專頁。#棲地復育台語講座專欄，本文使用教育部推薦漢字kap4臺灣閩南語羅馬字拼音方案。台文通訊BONG1報308期，2019年11月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。