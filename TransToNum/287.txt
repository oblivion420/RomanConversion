台文通訊BONG1報: 20歲e5正月半#光景bóngue7專欄，本文使用教育部推薦漢字kap4白話字。台文通訊BONG1報307期，2019年10月出刊。李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：張庭甄20歲--ah4，對我來講，20歲是一个已經大漢，需要出去外口行行看看e5年歲。滿20歲e5後兩禮拜，我就坐ti7 oo1-too2-bai2後壁，看機車ti7巷仔內趖來趖去——感受機車像囡仔仝款，歡歡喜喜走過每一个巷仔口；風吹--過-來ma7親像阿媽e5手leh4摸我e5面hiah4-ni7溫柔；日頭也已經beh4下班歇睏--ah4，賰溫暖e5黃色落日ka7 guan2照。M7-koh4，看--起-來順利e5旅行，其實是tsiann5坎坷--e5。Guan2因為手機仔定位失靈，所以就行無路，就an2-ne1 ke1 khai1十外分鐘leh4揣路。好佳哉guan2有成功揣著車路，順利騎到鹽水區（ Kiam5-tsui2-khu1 ）。無m7-tioh8，就是鹽水區。我20歲e5正月半，就是beh4去鹽水體驗鹽水蜂仔。Hoo7 tsit4个傳統e5活動無koh4再是課本頂kuan5 e5圖kap4故事，ma7 m7是電視新聞內底e5 mih8件nia7-nia7。我想beh4家己感受一寡特別e5代誌。「 Ping1-ping1-piang1-piang1 」，ti7-leh4行去鹽水國中e5路途中，炮仔親像免錢--e5仝款，放kah4無站無節。Ti7 hit4个時tsun7，我tsiah4開始leh4驚。我啥mih4準備long2無。我無全頂e5安全帽仔，ma7無手套、襪仔，就m7免講厚e5外套--ah4，絕對ma7是無。不止是an2-ne1，hit4个時tsun7，我頭殼leh4想，新聞內底long2有tsiok4濟去鹽水蜂仔受傷e5人，我kam2 e7仝款tsiah4衰就受傷--ah4 ？ M7-koh4，我想少年e5時tsun7就是an2-ne1，有才調、有勇氣，m7知死活去家己想beh4去e5所在。你講我驚m7驚？其實我真正tsiok4驚--e5，我ma7驚萬不二真正出代誌，我beh4按怎ka7 guan2爸母講。M7-koh4，我koh4-khah4驚我tsit4世人無koh4再有機會來參加tsit4款活動--ah4。我就an2-ne1 kap4我e5朋友做伙行入去運動埕內底，準備beh4 hoo7蜂仔射--ah4。真正e7疼，hoo7蜂仔射--著是真正e7疼--e5 ！ M7-koh4，其實蜂仔射著身軀e5時tsun7無hiah4-ni7疼，應該是講射著身軀e5時tsun7，疼差不多幾十秒nia7-nia7。Tng1當蜂仔射ti7安全帽仔頂kuan5 e5時tsun7 tsiah4是恐怖，頭殼gong5-gong5 、耳仔ma7聽無啥e7著，規个人親像魂魄hoo7人偷提走仝款，kai3恐怖。體驗完台南慶祝正月半e5活動了後，心內e5快樂真正是m7知beh4按怎講。M7-koh4，仝時我心內ma7有tsiok4濟衝突，其實tsit4款活動kap4 guan2受e5教育是sio1違背--e5，親像環保kap4空氣汙染e5議題。你若是問我，傳統活動kap4環境保護beh4選佗一个，我真正m7知影。M7-koh4，若有一工tsit4个傳統e5活動因為tsit4款問題hoo7人放sak4，我絕對e7 tsiok4 m7甘，因為有機會參加鹽水蜂仔是一个tsiok4幸福e5代誌。#光景bóngue7專欄，本文使用教育部推薦漢字kap4白話字。台文通訊BONG1報307期，2019年10月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。