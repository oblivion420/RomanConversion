台文通訊BONG1報: Ka7阮兜e5夢想捏做囡仔畫本 ——我kap4 『台語兒童公民繪本動畫』系列本文是2021 / 6 / 9 e5講座摘要記錄，主講者莊佳穎是台灣師範大學台灣語文學系副教授。主講／莊佳穎 記錄／戴如意本文是2021 / 6 / 9 e5講座摘要記錄，主講者莊佳穎是台灣師範大學台灣語文學系副教授。『台語兒童公民繪本動畫』系列是莊佳穎老師beh4送hoo7台灣囡仔e5禮物，long2總有三个故事，ka7母語議題kap4公民關懷藏ti7內底。伊感覺「 kap4母語e5感情距離，決定囡仔ti7無仝世界之間飛e5 kuan5度； kap4公民意識e5社會距離，決定囡仔kap4家己、我群ham7世界e5親密程度」。Tsia1-e5故事e5原型是「 1 , 001暝」 e5床邊故事，做一个母語媽媽，莊佳穎老師逐工暗時e7 ka7家己e5雙生仔講故事。伊e5囡仔去讀幼稚園了後，suah4發現kan1-na1 in1兩个e7-hiau2講台語，tng2來厝問講： 「 kam2是kan1-na1 in1是台灣人？ 」 Tsit4層代誌hoo7伊發覺母語kap4認同e5重要性，加上市面上e5台語故事冊in1兜long2有買--ah4，無新e5故事thang1講，tsiah4決定beh4家己來做故事冊。因為莊佳穎老師求學kap4教學e5背景是社會學，伊ka7公民意識關心e5概念、議題囥ti7故事內底，親像主體性kap4認同、民主自由、環境保護kap4居住正義，ma7 e7囥tsit4站仔國內外發生e5代誌。伊認為上重要--e5，是「共好，家己tsiah4 e7好」 e5概念。Tsia1-e5議題lan2 m7免驚囡仔人聽無，in1 e5吸收能力tsiok4好，有tang1時仔in1提出e5觀點koh4 e7反倒tng2來刺激大人。《唱家己的歌》講--e5是一个走揣家己、發生ti7粟鳥仔媽媽、粟鳥仔baby1 kap4走入來in1鳥仔siu7 e5豆仔鳥baby1之間e5故事，beh4討論--e5是lan2 kap4母語e5距離、 「國語政策」對lan2 e5影響。Tsit4个故事是bang3-ga3 （微電影）代先畫好，ma7有去參加比賽tioh8等，落尾tsiah4做畫本。《揣自由的台灣烏熊》內底，「阿熊熊」 kap4 「烏的」兩隻熊仔囝tui3動物園走--出-來，為著走揣自由付出真濟代價。Ka7號「阿熊熊」 tsit4个名，算是心適e5試驗，想beh4呈現台語受著華語疊字構詞e5影響。《石虎的厝》是受著生態紀錄片e5啟發，講石虎生存e5艱難，主要beh4講--e5是「上好e5保護是尊重」，尊重動物原本徛起e5環境。若ti7人e5身上，就是ai3去尊重無仝階級、性別、職業，尊重每一个人e5無仝、每一个人所愛e5 mih8件。Tsit4个系列有幾若種出版型式：畫本、有聲冊、 bang3-ga3 、手語影片，是一个hann7界e5合作，ma7有台語顧問、台語專家tau3-sann1-kang7。三个主要e5配音員long2是囡仔，雖然大人配音e5情緒e7 khah4濟，溝通e5成本ma7 khah4低，m7-koh4莊佳穎老師認為，囡仔e5故事tioh8-ai3 tui3囡仔e5角度出發——囡仔人來配音，tsiah4 e7-tang3 hoo7 leh4聽有聲冊e5囡仔，感覺著是kap4 in1平大漢e5囡仔leh4講話hoo7 in1聽。莊佳穎老師ma7發覺thang1 hoo7手語囡仔「讀」 e5 mih8件比台語囡仔koh4愈少，自an2-ne1決定來做手語影片，邀請母語是手語e5老師來演示。畫本e5文字kap4 bang3-ga3 e5字幕照教育部e5用字，原則上用淺明、 tsiap8用e5漢字，kap4台羅配搭，後壁long2有附台語ham7華語對照。Bang3-ga3設計用溫暖、適合囡仔e5色調，音樂設計學自然e5聲、用囡仔音樂，tshua7囡仔行入故事e5世界。前衛出版社： 02-25865708前衛粉專，由專人為您處理. 💟台語兒童公民繪本微動畫（三書一套＋限量明信片）博客來｜ https : / / reurl1 . cc / WEb5y51讀冊｜ https : / / reurl1 . cc / l0pqjd金石堂｜ https : / / reurl1 . cc / 2ba21r1三民｜ https : / / reurl1 . cc / WEblax1聚珍｜ http : / / gjtaiwan1 . com1 / r / 11w露天｜ http : / / gjtaiwan1 . com1 / r / 11x前衛｜ https : / / reurl1 . cc / 5oXR8v1 . 💟唱家己的歌：走揣家己的故事簡介｜ https : / / reurl1 . cc / DvYO4d1 . 💟揣自由的台灣烏熊：走揣自由的故事簡介｜ https : / / reurl1 . cc / 9Z0n7x1 . 💟石虎的厝：走揣公義的故事簡介｜ https : / / reurl1 . cc / 1glOvQ1 . 📚全台連鎖書店、獨立書店皆可購買／訂購。☎️直接來電前衛出版社訂購： 02-25865708線頂看影片台語sa1攏有 - YooTube1 頻道https : / / reurl1 . cc / exDAex1 #台語sa1攏有講座專欄，本文使用教育部推薦漢字kap4臺灣閩南語羅馬字拼音方案。台文通訊BONG1報328期，2021年7月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。