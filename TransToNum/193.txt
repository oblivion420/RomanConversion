台文通訊BONG1報: 本土瀕危語言e5棲地復育
作者：夏途島

「棲地」（ tshe1-te7 ） ti7台語中，iau2未有適合e5翻譯，照伊e5意思，倚「地界」或者「徛家」，m7-koh4 long2無tsiok4 hah8伊e5意思，講是「地界」， ka2-na2 siunn1大，講是「徛家」，ka2-na2 siunn1細。Lan2一般講著「棲地」，long2 e7直接想著自然生態，其實人類e5文化語言ma7仝款有伊e5棲地，而且ma7仝款有伊e5生態保育問題。



Ti7台灣，一般人long2同意原住民語kap4客語有生存危機，m7-koh4講著上濟人講e5本土語言——台語，tiann7-tiann7就無一定有共識，真濟人感覺無管--伊，伊ma7 be7無--去，或者就算承認有可能失傳e5人ma7 e7講，「若真正斷根又koh4按怎？」因為濟濟人無正視 tsit4个問題，tsit4-ma2 e7-sai2講，危機na2來na2大。

國際上對瀕危語言e5定義有分級，若照hit4个標準，現此時，台語平常生活有teh4講teh4用--e5大概long2四十歲以上e5人，照聯合國e5標準，應該算「嚴重危險」。根據中山大學2016年e5調查，民國六十年次e5家長就已經無kah4一半，in1 e5囡仔e7 kap4 in1講母語，民國八十年次e5家長，tsit4个比例koh4 ke1 khah4降，已經無kah4三成。學術上，語言活力e5其中一个指標，就是無仝世代之間ai3用伊來生活對話，若an2-ne1看--起-來，台灣各種本土語言e5活力long2非常無夠。

另外，koh4有一寡研究表示，中產階級ti7厝--裡使用台語e5比例上少，m7-koh4，講者豐惠老師講，tsia1-e5研究khah4粗淺，採樣e5範圍無夠tsiau5，kan1-na1 e7-sai2 bong2參考。最近家己覺醒，自動beh4 hoo7囡仔細漢就學母語、參加親子共學團kap4逐款母語活動--e5，多數是中產階級。

其他語言先mai3講，台語e5復育上大e5問題是一般根本無意識著台語消失e5危機，想講家己有teh4講就好，無想著囡仔long2無teh4講，以後 siang5 thang1傳承。Koh4想講少數族群tsiah4需要保護，無想著就算人數濟，若無少年人傳承，多數族群e5語言ma7 e7無--去。Tsit4-ma2 tiann7-tiann7有囡仔e7認為「家己e5母語是華語」，就算伊e5爸母是台語人，tsit4款認同問題e7致使台語失傳e5危機嚴重。政府e5政策是另外一件代誌，若一般國民本身家己意識kap4認同無夠，本土語言e5復育就e7真困難。

「國家語言發展法」通過了後，koh4來就是落實e5問題，因為tse1法無罰則，若地方消極應對，可能e7 sak4 be7落--去； koh4來，地方選擇第一、第二通行語言是另外一个問題。豐惠老師講，照伊所知，有寡鄉鎮是客人原住民一半一半，將來beh4 tshiau5 siang5做第一通行語，siang5做第二通行語，可能就ai3拚 kah4。Koh4有，通行語定--落-去，是m7是ai3準備有夠額e5通譯，iah4是公務人員e5語言能力ai3做提升，tsiok4濟細節需要處理、思考。

教育方面，課綱 kam2 ai3改？按怎改？學生能力評量按怎進行？教學時數問題？濟濟代誌long2需要考量。

教育部未來beh4將本土語言kap4新住民語言囥仝時段hoo7學生選修，講kan1-na1 e7-sai2選一種，tsit4種做法，變做學新住民語，就be7-sai2學本土語言，學本土語言，就be7-sai2學新住民語，tse1 ma7 e7致使新住民beh4融合ti7台灣社會ke1一層阻礙，應該ai3 ka7兩个切開，上好本土語言kap4新住民語言long2 e7-sai2學。

Tsit4-ma2台語台無偌久就e7開播，希望對lan2台語e5復育e7-sai2有幫贊。台語復育e5 khang1-khue3實在真正濟，lan2逐个有志同心來拍拚！




編按：本文是3 / 15「本土瀕危語言e5棲地復育」講座摘要記錄。台灣蠻野心足生態協會舉辦e5「蠻野講堂」tui3 2019年3月份起kap4李江却台語文教基金會合辦規劃十場有關生態環境議題e5台語講座，歡迎逐家ti7逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己e5台語棲地（ tshe1-te7 ） ！詳細資料e7-tang3看「台灣蠻野心足生態協會」FB專頁。

棲地復育台語講座專欄，本文使用教育部推薦漢字kap4臺灣閩南語羅馬字拼音方案。
台文通訊BONG1報300期，2019年3月出刊。

--------------------------------------------
李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：夏途島




「棲地」（ tshe1-te7 ） ti7台語中，iau2未有適合e5翻譯，照伊e5意思，倚「地界」或者「徛家」，m7-koh4 long2無tsiok4 hah8伊e5意思，講是「地界」， ka2-na2 siunn1大，講是「徛家」，ka2-na2 siunn1細。Lan2一般講著「棲地」，long2 e7直接想著自然生態，其實人類e5文化語言ma7仝款有伊e5棲地，而且ma7仝款有伊e5生態保育問題。

















Ti7台灣，一般人long2同意原住民語kap4客語有生存危機，m7-koh4講著上濟人講e5本土語言——台語，tiann7-tiann7就無一定有共識，真濟人感覺無管--伊，伊ma7 be7無--去，或者就算承認有可能失傳e5人ma7 e7講，「若真正斷根又koh4按怎？」因為濟濟人無正視 tsit4个問題，tsit4-ma2 e7-sai2講，危機na2來na2大。







國際上對瀕危語言e5定義有分級，若照hit4个標準，現此時，台語平常生活有teh4講teh4用--e5大概long2四十歲以上e5人，照聯合國e5標準，應該算「嚴重危險」。根據中山大學2016年e5調查，民國六十年次e5家長就已經無kah4一半，in1 e5囡仔e7 kap4 in1講母語，民國八十年次e5家長，tsit4个比例koh4 ke1 khah4降，已經無kah4三成。學術上，語言活力e5其中一个指標，就是無仝世代之間ai3用伊來生活對話，若an2-ne1看--起-來，台灣各種本土語言e5活力long2非常無夠。







另外，koh4有一寡研究表示，中產階級ti7厝--裡使用台語e5比例上少，m7-koh4，講者豐惠老師講，tsia1-e5研究khah4粗淺，採樣e5範圍無夠tsiau5，kan1-na1 e7-sai2 bong2參考。最近家己覺醒，自動beh4 hoo7囡仔細漢就學母語、參加親子共學團kap4逐款母語活動--e5，多數是中產階級。







其他語言先mai3講，台語e5復育上大e5問題是一般根本無意識著台語消失e5危機，想講家己有teh4講就好，無想著囡仔long2無teh4講，以後 siang5 thang1傳承。Koh4想講少數族群tsiah4需要保護，無想著就算人數濟，若無少年人傳承，多數族群e5語言ma7 e7無--去。Tsit4-ma2 tiann7-tiann7有囡仔e7認為「家己e5母語是華語」，就算伊e5爸母是台語人，tsit4款認同問題e7致使台語失傳e5危機嚴重。政府e5政策是另外一件代誌，若一般國民本身家己意識kap4認同無夠，本土語言e5復育就e7真困難。







「國家語言發展法」通過了後，koh4來就是落實e5問題，因為tse1法無罰則，若地方消極應對，可能e7 sak4 be7落--去； koh4來，地方選擇第一、第二通行語言是另外一个問題。豐惠老師講，照伊所知，有寡鄉鎮是客人原住民一半一半，將來beh4 tshiau5 siang5做第一通行語，siang5做第二通行語，可能就ai3拚 kah4。Koh4有，通行語定--落-去，是m7是ai3準備有夠額e5通譯，iah4是公務人員e5語言能力ai3做提升，tsiok4濟細節需要處理、思考。







教育方面，課綱 kam2 ai3改？按怎改？學生能力評量按怎進行？教學時數問題？濟濟代誌long2需要考量。







教育部未來beh4將本土語言kap4新住民語言囥仝時段hoo7學生選修，講kan1-na1 e7-sai2選一種，tsit4種做法，變做學新住民語，就be7-sai2學本土語言，學本土語言，就be7-sai2學新住民語，tse1 ma7 e7致使新住民beh4融合ti7台灣社會ke1一層阻礙，應該ai3 ka7兩个切開，上好本土語言kap4新住民語言long2 e7-sai2學。







Tsit4-ma2台語台無偌久就e7開播，希望對lan2台語e5復育e7-sai2有幫贊。台語復育e5 khang1-khue3實在真正濟，lan2逐个有志同心來拍拚！

















編按：本文是3 / 15「本土瀕危語言e5棲地復育」講座摘要記錄。台灣蠻野心足生態協會舉辦e5「蠻野講堂」tui3 2019年3月份起kap4李江却台語文教基金會合辦規劃十場有關生態環境議題e5台語講座，歡迎逐家ti7逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己e5台語棲地（ tshe1-te7 ） ！詳細資料e7-tang3看「台灣蠻野心足生態協會」FB專頁。




棲地復育台語講座專欄，本文使用教育部推薦漢字kap4臺灣閩南語羅馬字拼音方案。

台文通訊BONG1報300期，2019年3月出刊。



--------------------------------------------


歡迎捐款贊助李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1

有固定的長期捐款， 讓更多的台語文相關計畫可以穩定的推行，感謝逐家。

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
