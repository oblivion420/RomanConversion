台文通訊BONG1報: 波士尼行跤花作者：阿表翁某兩人na2食早起頓，na2看外頭e5落雪。一路tui3昨hng1 e5 CDU1選舉phann3談到波士尼e5 Max——1阮ti7波士尼露營tng7拄e5黃金獵犬——m7知影伊有hoo7露營店東變做烘肉--無……阮翁聽了，大聲「 Nein1 」一聲koh4笑kah4 kiong7-beh4 bue7喘khui3。因為，我ti7 hia1 beh4一禮拜e5時間，逐日long2 tui3 Max1講： 「 Mann1 , du1 siehst4 sehr1 lecker1 aus1 . 」 （夭壽骨，你看--起-來實在是太好食款--ah4。） Ti7阮beh4離開露營區e5 hit4日，店東用kai3標準e5德語笑tui3我講「阮是Muslim1，無食狗。」徛ti7櫃台算siau3 e5阮翁笑kah4 khong7跤翹。 因為伊早就知影店東規家伙仔long2 e7-hiau2講德語，m7是kan1-na1緣投少東一个人e7-hiau2講nia7-nia7。 發現家己失體面，我趕緊tui3店東講我無食狗肉……。店東笑講，經過tsit4幾日e5觀察，伊知影我是一个愛護動物e5人； iau2-m7-koh4，第一擺聽著我an2-ne1講，伊e5心臟tsiann5實是tio5一下tsiok4大下--e5。Tsit4擺e5經驗hoo7我koh4 liu7一擺lan2祖先所分享e5智慧： 「 Tsiunn7山看山勢，入門看人意。」並更加張持lan2人「 moo5-honn1龜粿粽，紅包隨你送」 e5趣味，聽ti7別人e5耳空內是掛骨koh4刺tshak8 e5 代誌。今仔日na2食早起頓，na2看落雪，na2 phann3談人生路上e5肥底。我笑tui3阮翁講，2019年e5大暑，我起手寫台文，ti7 hit4當時濟濟人e7 ka7我講真濟故事。Tsia1-e5故事suah4 hoo7我對家己所做e5代誌起躊躇。M7-koh4，見擺e5躊躇long2 e7 hoo7我想著lan2 ti7前南斯拉夫旅行所tng7拄e5朋友。親像，lan2 ti7餐廳tng7拄著bue7-hiau2講德語也bue7-hiau2講英語e5工作人員ham7濟濟前一秒談斯洛綿語（ Su1-lok8-bian5-gi2，Slovene1，『斯洛維尼亞語』 ），下一秒sueh4意大利語，越tng2身講英語、 ke1行一步話德語，seh8一下頭做伙談前南斯拉夫e5 「國語」。Tsit4个現象ti7前南斯拉夫聯邦e5國家，m7是kan1-na1 e7-tang3 ti7序大人e5身軀頂看--著，tsit4个現象ti7濟濟少年囡仔e5身軀頂ma7看e7著。想著tsia1，ham7我只有短短緣份e5生份人，hia1-e5 m7管熟sai7 iah4是無熟sai7 e5人e5建議，全部就放in1自由，bue7一直想beh4 ka7 in1 e5建議sng3 ti7心肝蒂--ah4。Ka7 tsia1-e5 khiu2-khiu2-lak8-lak8過siau3 hoo7流水了後，我對所有e5涼khiang1仔話就bue7 koh4 khap8-bue7著就起凊nah4來舞死家己。反顛倒更加清心bi7 ti7台文e5世界。#海外台文專欄，本文使用教育部推薦漢字kap4臺灣閩南語羅馬字拼音方案。台文通訊BONG1報328期，2021年7月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：阿表翁某兩人na2食早起頓，na2看外頭e5落雪。一路tui3昨hng1 e5 CDU1選舉phann3談到波士尼e5 Max——1阮ti7波士尼露營tng7拄e5黃金獵犬——m7知影伊有hoo7露營店東變做烘肉--無……阮翁聽了，大聲「 Nein1 」一聲koh4笑kah4 kiong7-beh4 bue7喘khui3。因為，我ti7 hia1 beh4一禮拜e5時間，逐日long2 tui3 Max1講： 「 Mann1 , du1 siehst4 sehr1 lecker1 aus1 . 」 （夭壽骨，你看--起-來實在是太好食款--ah4。） Ti7阮beh4離開露營區e5 hit4日，店東用kai3標準e5德語笑tui3我講「阮是Muslim1，無食狗。」徛ti7櫃台算siau3 e5阮翁笑kah4 khong7跤翹。 因為伊早就知影店東規家伙仔long2 e7-hiau2講德語，m7是kan1-na1緣投少東一个人e7-hiau2講nia7-nia7。 發現家己失體面，我趕緊tui3店東講我無食狗肉……。店東笑講，經過tsit4幾日e5觀察，伊知影我是一个愛護動物e5人； iau2-m7-koh4，第一擺聽著我an2-ne1講，伊e5心臟tsiann5實是tio5一下tsiok4大下--e5。Tsit4擺e5經驗hoo7我koh4 liu7一擺lan2祖先所分享e5智慧： 「 Tsiunn7山看山勢，入門看人意。」並更加張持lan2人「 moo5-honn1龜粿粽，紅包隨你送」 e5趣味，聽ti7別人e5耳空內是掛骨koh4刺tshak8 e5 代誌。今仔日na2食早起頓，na2看落雪，na2 phann3談人生路上e5肥底。我笑tui3阮翁講，2019年e5大暑，我起手寫台文，ti7 hit4當時濟濟人e7 ka7我講真濟故事。Tsia1-e5故事suah4 hoo7我對家己所做e5代誌起躊躇。M7-koh4，見擺e5躊躇long2 e7 hoo7我想著lan2 ti7前南斯拉夫旅行所tng7拄e5朋友。親像，lan2 ti7餐廳tng7拄著bue7-hiau2講德語也bue7-hiau2講英語e5工作人員ham7濟濟前一秒談斯洛綿語（ Su1-lok8-bian5-gi2，Slovene1，『斯洛維尼亞語』 ），下一秒sueh4意大利語，越tng2身講英語、 ke1行一步話德語，seh8一下頭做伙談前南斯拉夫e5 「國語」。Tsit4个現象ti7前南斯拉夫聯邦e5國家，m7是kan1-na1 e7-tang3 ti7序大人e5身軀頂看--著，tsit4个現象ti7濟濟少年囡仔e5身軀頂ma7看e7著。想著tsia1，ham7我只有短短緣份e5生份人，hia1-e5 m7管熟sai7 iah4是無熟sai7 e5人e5建議，全部就放in1自由，bue7一直想beh4 ka7 in1 e5建議sng3 ti7心肝蒂--ah4。Ka7 tsia1-e5 khiu2-khiu2-lak8-lak8過siau3 hoo7流水了後，我對所有e5涼khiang1仔話就bue7 koh4 khap8-bue7著就起凊nah4來舞死家己。反顛倒更加清心bi7 ti7台文e5世界。#海外台文專欄，本文使用教育部推薦漢字kap4臺灣閩南語羅馬字拼音方案。台文通訊BONG1報328期，2021年7月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。