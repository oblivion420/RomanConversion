台文通訊BONG1報: 最後 e5 Ayapaneco1人       Tsue3-au7 e5 Ayapaneco1-lang5 #寫hoo7學生朋友e5代誌專欄，本文使用教育部推薦漢字kap4傳統白話字。台文通訊BONG1報317期，2020年8月出刊。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：陳雷（本文是漢羅合用kap4羅馬字一段一段對照） Ti7墨西哥南部Tabasco1州有一个真細e5庄跤叫做Ayapa1。庄頭一間西班牙式e5天主教堂，叫做Santooario1 De1 San1 Miguel1 Arcangel1。教堂正面kap4雙爿e5壁tinn7-tinn7五花十彩e5畫，是傳統Ayapa1 e5工藝，遠遠看be7輸立體e5花園。Ti7 Bik8-se1-ko1 lam5-poo7 Tabasco1 tsiu1 u7 tsit8 e5 tsin1 se3 e5 tsng1-kha1 kio3-tso3 Ayapa1 . Tsng1-thau5 tsit8 king1 Se1-pan1-ga5-sik4 e5 Thian1-tsu2-kau3-tng5 , kio3-tso3 Santooario1 De1 San1 Miguel1 Arcangel1 . Kau3-tng5 tsiann3-bin7 kap4 siang1-ping5 e5 piah4 tinn7-tinn7 goo7-hue1-tsap8-tshai2 e5 ue7 , si7 thuan5-thong2 Ayapa1 e5 kang1-ge7 , hng7-hng7 khuann3 be7-su1 lip8-the2 e5 hue1-hng5 . Tsit4个偏僻e5庄跤，看--起-來kap4墨西哥其他e5庄跤仝款，無啥mih4特別e5所在。總--是伊有一个真出名e5 mih8件，叫做Ayapaneco1。你若有趣味世界e5話語，可能bat4聽過Ayapaneco1 tsit4个名，因為伊是世界上kai3絕種危機e5語言。Tsit4 e5 phian1-phiah4 e5 tsng1-kha1 , khuann3--khi2-lai5 kap4 Bik8-se1-ko1 ki5-tha1 e5 tsng1-kha1 kang7-khuan2 , bo5 siann2-mih4 tik8-piat8 e5 soo2-tsai7 . Tsong2--si7 i1 u7 tsit8 e5 tsin1 tshut4-mia5 e5 mih8-kiann7 , kio3-tso3 Ayapaneco1 . Li2 na7 u7 tshu3-bi7 se3-kai3 e5 ue7-gu2 , kho2-ling5 bat4 thiann1-kue3 Ayapaneco1 tsit4 e5 mia5 , in1-ui7 i1 si7 se3-kai3 siong7-kai3 tsuat8-tsing2 gui5-ki1 e5 gu2-gian5 . Ayapa1幾千年來固有e5語言叫做Nuumte1 Oote1，「真聲」 e5意思，外人ka7號做Ayapaneco1 （ Ayapa1 Zoqueu1 ）。一直到1950年代，Ayapa1人ti7厝--裡、市仔、街頭……大人、囡仔……long2講in1 Ayapa1 e5話，親像lan2台灣人hit4个年代long2講台灣話仝款。1950年代政府開始強迫西班牙語教育以後，真緊愈來愈少人講Ayapaneco1。到2010年，單單15个人e7-hiau2講，年歲67到90。2016年賰12个人。Ayapa1 kui2 tshing1 ni5 lai5 koo3-iu2 e5 gu2-gian5 kio3-tso3 Nuumte1 Oote1 , ‘ tsin1 siann1 ’ e5 i3-su3 , gua7-lang5 ka7 ho7-tso3 Ayapaneco1 ( Ayapa1 Zoqueu1 ) . It4-tit8 kau3 1950 ni5-tai7 , Ayapa1-lang5 ti7 tshu3--nih4 , tshi7-a2 , ke1-thau5 . . . tua7-lang5 , gin2-a2 . . . long2 kong2 in1 Ayapa1 e5 ue7 , tshin1-tshiunn7 lan2 Tai5-uan5-lang5 hit4 e5 ni5-tai7 long2 kong2 Tai5-uan5-ue7 kang7-khuan2 . 1950 ni5-tai7 tsing3-hu2 khai1-si2 kiong5-pik4 Se1-pan1-ga5-gu2 kau3-iok8 i2-au7 , tsin1 kin2 ju2 lai5 ju2 tsio2 lang5 kong2 Ayapaneco1 . Kau3 2010 ni5 , tan1-tan1 15 e5 lang5 e7-hiau2 kong2 , ni5-hue3 67 kau3 90 . 2016 ni5 tshun1 12 e5 lang5 . Manuel1 Segovia1 75歲，逐日行五、六公里去庄內教堂祈禱，long2用Ayapa1話。因為伊相信，上帝聽有「真聲」。以前做禮拜long2用Ayapa1話，後--來愈來愈濟人聽無，神父就改做西班牙話。所以禮拜日伊無去教堂，改ti7厝--裡祈禱。Manuel1 Segovia1 75 hue3 , tak8-jit8 kiann5 goo7 , lak8 kong1-li2 khi3 tsng1-lai7 kau3-tng5 ki5-to2 , long2 iong7 Ayapa1-ue7 . In1-ui7 i1 siong1-sin3 , Siong7-te3 thiann1-u7 ‘ tsin1 siann1 ’ . I2-tsing5 tso3 le2-pai3 long2 iong7 Ayapa1-ue7 , au7--lai5 ju2 lai5 ju2 tse7 lang5 thiann1-bo5 , sin5-hu7 to7 kai2 tso3 Se1-pan1-ga5-ue7 . Soo2-i2 le2-pai3-jit8 i1 bo5 khi3 kau3-tng5 , kai2 ti7 tshu3--nih4 ki5-to2 . Manuel1 Segovia1 m7知佗一年過身，ma7有可能伊是世界最後一个講Ayapaneco1 e5人。傳說講 Ayapa1 e5祖先ti7樹林內聽樹葉e5聲、鳥聲、風聲、蟲聲……，ka7 in1講做Nuumte1 Oote1，叫做「真聲 」。所以伊tiann7-tiann7去樹林內聽聲。你kam2知影？ ……話死e5時，無聲無sueh4，親像樹林內一葉樹葉仔ui3樹頂跋--落-來。Nuumte1 Oote1 hong5刣--死e5時，無流血，無抵抗，無流目屎，無人調查謀殺者，無人做祭禮，親像無tsit4項代誌。總--是Manuel1相信，樹林內e5聲無人koh4再聽有。Manuel1 Segovia1 m7 tsai1 to2 tsit8 ni5 kue3-sin1 , ma7 u7 kho2-ling5 i1 si7 se3-kai3 tsue3-au7 tsit8 e5 kong2 Ayapaneco1 e5 lang5 . Thuan5-suat4 kong2 Ayapa1 e5 tsoo2-sian1 ti7 tshiu7-na5 lai7 thiann1 tshiu7-hioh8 e5 siann1 , tsiau2 siann1 , hong1 siann1 , thang5 siann1 . . . , ka7 in1 kong2-tso3 Nuumte1 Oote1 , kio3-tso3 ‘ tsin1 siann1 ’ . Soo2-i2 i1 tiann7-tiann7 khi3 tshiu7-na5 lai7 thiann1 siann1 . Li2 kam2 tsai1-iann2 ? . . . ue7 si2 e5 si5 , bo5-siann1-bo5-sueh4 , tshin1-tshiunn7 tshiu7-na5 lai7 tsit8 hioh8 tshiu7-hioh8-a2 ui3 tshiu7-ting2 puah8--loh8-lai5 . Nuumte1 Oote1 hong5 thai5--si2 e5 si5 , bo5 lau5-hueh4 , bo5 ti2-khong3 , bo5 lau5 bak8-sai2 , bo5 lang5 tiau5-tsa1 boo5-sat4-tsia2 , bo5 lang5 tso3 tse3-le2 , tshin1-tshiunn7 bo5 tsit4 hang7 tai7-tsi3 . Tsong2--si7 Manuel1 siong1-sin3 , tshiu7-na5 lai7 e5 siann1 bo5 lang5 koh4-tsai3 thiann1-u7 . #寫hoo7學生朋友e5代誌專欄，本文使用教育部推薦漢字kap4傳統白話字。台文通訊BONG1報317期，2020年8月出刊。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。