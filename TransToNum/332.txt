台文通訊BONG1報: 行讀青田街

#台語行讀 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報322期，2021年1月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。

主講／黃隆正記錄／吳宛霖本活動由台灣蠻野心足生態協會主辦，李江却台語文教基金會協助記錄。今仔日tshua7 lan2做伙來青田街行讀e5是黃隆正老師，黃老師ti7台南出世、成長，到kah4 1977年14歲e5時，tsiah4 tue3序大人千里迢迢搬徙來到台北青田街拍拚，算算--leh4 ti7 tsia1也生活40幾冬，進前黃老師擔任青田社區發展協會e5理事長，tiann7-tiann7為著青田街古蹟e5再利用、社區生活環境、樹木e5維護，ham7在地e5里長、鄉親做伙拍拚出聲，今仔日lan2 e7-tang3跟tue3黃老師e5跤步來行踏，實在有影是tsiok4期待--lah4 ！活動一開始，黃老師先介紹集合地附近e5台北清真寺、天主教聖家堂，其中講著一段奇妙e5恩典，就是有18塊ti7 1878年由法國藝術家Tsarles1 Levêque2 （ 『李維克』 ）替比利時耶穌會聖心堂製作e5彩畫玻璃，ti7 1998年教堂改建e5時被拆--落-來了後，教會leh4替tsit4 18塊彩畫玻璃揣新厝。佳哉，感謝新竹清泉天主堂e5丁松青神父用心去爭取，感謝上主e5安排、恩賜，tsit4 18幅140幾年前e5歐洲藝術品自an2-ne1渡海到台灣，妝thann7 ti7天主教聖家堂內面。Sua3--來，老師就tshua7逐家uat4入去邊--a1 e5巷仔內，long3-long3叫e5車聲隨時消音，變做恬靜e5社區。清幽e5環境hoo7逐家m7敢koh4 tshi1-tshi1-tshuh8-tshuh8來ka7攪吵，ma7 m7甘行siunn1緊，beh4勻勻仔行來體驗、遙想、思考老師所講青田街所經歷無仝年代e5過去、歷史，伊e5故事是beh4按佗位來講起？ Tsia1 thai3 e7 ham7別个所在hiah4-ni7無仝款？鬧熱e5台北市區哪e7有tsiah4-ni7濟日本厝？現今社會是凡事錢做主、土地koh4-khah4免講是億來億去e5金庫，是按怎tsia1 e5人hiah4-ni7奢華，窗仔拍--開就e7-tang3看著一欉一欉青翠e5樹木？ 1928年（昭和3年）台北帝國大學（ tann1台灣大學e5前身）創校，ti7創校前幾年e5籌備期間就一直tui3日本本土聘請學者、教授，in1來到台灣，頭一件ai3處理e5代誌就是揣厝。後--來，台北帝大開始踮溫州街起「大學官舍」，hit4寡日本教授ma7 sio1招成立「大學住宅信用組合」，按算beh4集體開發起造家己e5厝，in1 m7-na7家己khing5資金、揣貸款、買地，連厝ma7是各人照各人e5需要來設計。1930年（昭和5年）年開始動工，hoo7原本e5田園變做su3-si7 e5住宅區，kap4南爿e5大學官舍tsiann5做一phian3文教區。Tsit4 tah4 m7-na7建築物e5型式風格各有千秋、每一戶兩百外坪e5空間安排kap4外觀ma7 long2有精差，sio1-siang7--e5是每一戶long2有種台灣本土ham7南洋e5熱帶植物，ma7有溫帶植物，生態資源真豐富。二次大戰戰後，日本人被遣送回國，日本厝宅換人蹛，新住戶多數是中國來e5研究者、學者，ma7有一寡仔是日本教授e5台灣人朋友1。因為台灣大學並無好好仔管理hit4寡無人使用e5厝宅，致使四箍圍發草、厝宅au3--去、 ma7有人tan3 pun3-so3，自an2-ne1漸漸hng1廢--去。一直到kah4 2002年國有財產局想beh4 ka7舊au3 e5日本厝宅收tng2去重翻。Hit4年青田街開始發生火燒厝2事件，hiang3時怪手ma7 ti7社區內挖來挖去，sua3--來koh4有厝宅3 （第二間） ti7三更半暝toh8火。黃老師ham7一陣社區朋友開始警覺著青田街e5變化，是按怎平靜e5青田街e7出現怪手？哪e7無代無誌厝e7 tioh8火燒？若是台大beh4翻厝，哪e7無先ham7在地e5鄉親討論？樹仔kam2 e7 koh4原在？ In1 kam2有做環境評估？ 2003年青田街e5厝邊頭尾將giau5疑化做行動，逐家合做伙發起舊厝老樹保存運動，beh4來維護青田街e5環境，頭先是發起「愛青田、救老樹」聯名簽署活動，m7-koh4台大有產權，beh4按怎叫in1 be7-sai2拆厝、 be7-sai2 tsho3樹？尾手黃老師想著撇步，走去文化局提出古蹟kap4歷史建物審查案。另外in1 koh4走揣過去第一代居民e5歷史資料、相片、文物，要求列入「名人故居」、 ai3「全區保存」。落尾，台北市政府指定四間市定古蹟4 、七間歷史建築5。雖bong2，tsia1 kan1-ta1是所有日本厝宅e5少數，m7-koh4已經是古蹟審查案例中，上無簡單e5成就。跤步na2 tin2動，眾人e5心hoo7黃老師引tshua7到hit4个大變動e5年代。台灣割hoo7日本了後，平靜e5傳統庄社田園漸漸起變化，日本人ti7 tsia1起發電所、配電所、輕便路、鐵枝路，koh4來設學校、起大學官舍、日本教授家己起厝宅、社區內日本教授e5研究真濟long2是ham7台灣人e5生活有關6。戰後，換另外一批ma7是學術界有名聲e5學者教授搬--入-來，社區內e5生活語言一時變kah4鬧熱滾滾，有台語、客語、華語、日語；若是無所謂e5「國語政策」，台灣可能早就是多語國家。戰後e5年代，新生南路中ng1 iau2是光景美麗、長長e5瑠公圳。熱--人，大人囡仔ti7圳溝內洗浴、 thit4-tho5，ng3南行就是台灣大學，koh4過--去，汀州路是以早e5台北鐵道新店線7。農業時代，田園中ng1火車tu1-tu1叫，日--時逐口灶long2 ma7門戶開開，m7-na7是囡仔按厝前走到厝後、 tsit4間跳過hit4間、 kok8-kok8雞e7跳tsiunn7飯桌頂tok4菜，連牛仔有時ma7 e7走去人家厝內底。青田街e5故事，講be7煞、 sueh4不盡，ti7 tsit4 tah4成長e5日本人第二代，因為懷念故鄉，成立昭和町會，看著新聞報導舊厝老樹保存運動，in1 ma7 sio1招tng2來故鄉……，只要是對土地、環境、社會e5疼心無變，tsit4个故事e7繼續生湠--落-去，一代koh4一代。日本教授ti7 beh4離開進前，用買賣e5方式移轉產權hoo7伊e5朋友。文史界有一个講法，就是beh4拆厝改建，上kai3簡單e5方式就是放火燒。Tsit4間日本厝宅就是後--來「台灣大學椰風專案學人宿舍」其中e5一塊建築基地。市定古蹟青田街7巷2號、 6號、 9巷5號、 12巷5號。歷史建築包括青田街7巷8號、 8巷10號、 9巷4號、 6號、 8號kap4和平東路一段187號、 183巷7弄6號。培育蓬萊米、建立醫療教育、消滅鳥鼠症、出版《臺日大辭典》kap4《原語臺灣高砂族傳說集》、原住民族遷移史研究、 ti7荷蘭整理台灣史料目錄、原住民族影像紀錄、甘蔗塗肉微生物研究、白糖製造改良等等。1921年通車，由台北鐵道株式會社私營；戰後換臺灣鐵路管理局經營，1965年停止營運。#台語行讀 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報322期，2021年1月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
主講／黃隆正
記錄／吳宛霖

本活動由台灣蠻野心足生態協會主辦，李江却台語文教基金會協助記錄。


今仔日tshua7 lan2做伙來青田街行讀e5是黃隆正老師，黃老師ti7台南出世、成長，到kah4 1977年14歲e5時，tsiah4 tue3序大人千里迢迢搬徙來到台北青田街拍拚，算算--leh4 ti7 tsia1也生活40幾冬，進前黃老師擔任青田社區發展協會e5理事長，tiann7-tiann7為著青田街古蹟e5再利用、社區生活環境、樹木e5維護，ham7在地e5里長、鄉親做伙拍拚出聲，今仔日lan2 e7-tang3跟tue3黃老師e5跤步來行踏，實在有影是tsiok4期待--lah4 ！

活動一開始，黃老師先介紹集合地附近e5台北清真寺、天主教聖家堂，其中講著一段奇妙e5恩典，就是有18塊ti7 1878年由法國藝術家Tsarles1 Levêque2 （ 『李維克』 ）替比利時耶穌會聖心堂製作e5彩畫玻璃，ti7 1998年教堂改建e5時被拆--落-來了後，教會leh4替tsit4 18塊彩畫玻璃揣新厝。佳哉，感謝新竹清泉天主堂e5丁松青神父用心去爭取，感謝上主e5安排、恩賜，tsit4 18幅140幾年前e5歐洲藝術品自an2-ne1渡海到台灣，妝thann7 ti7天主教聖家堂內面。Sua3--來，老師就tshua7逐家uat4入去邊--a1 e5巷仔內，long3-long3叫e5車聲隨時消音，變做恬靜e5社區。清幽e5環境hoo7逐家m7敢koh4 tshi1-tshi1-tshuh8-tshuh8來ka7攪吵，ma7 m7甘行siunn1緊，beh4勻勻仔行來體驗、遙想、思考老師所講青田街所經歷無仝年代e5過去、歷史，伊e5故事是beh4按佗位來講起？ Tsia1 thai3 e7 ham7別个所在hiah4-ni7無仝款？鬧熱e5台北市區哪e7有tsiah4-ni7濟日本厝？現今社會是凡事錢做主、土地koh4-khah4免講是億來億去e5金庫，是按怎tsia1 e5人hiah4-ni7奢華，窗仔拍--開就e7-tang3看著一欉一欉青翠e5樹木？

1928年（昭和3年）台北帝國大學（ tann1台灣大學e5前身）創校，ti7創校前幾年e5籌備期間就一直tui3日本本土聘請學者、教授，in1來到台灣，頭一件ai3處理e5代誌就是揣厝。後--來，台北帝大開始踮溫州街起「大學官舍」，hit4寡日本教授ma7 sio1招成立「大學住宅信用組合」，按算beh4集體開發起造家己e5厝，in1 m7-na7家己khing5資金、揣貸款、買地，連厝ma7是各人照各人e5需要來設計。1930年（昭和5年）年開始動工，hoo7原本e5田園變做su3-si7 e5住宅區，kap4南爿e5大學官舍tsiann5做一phian3文教區。Tsit4 tah4 m7-na7建築物e5型式風格各有千秋、每一戶兩百外坪e5空間安排kap4外觀ma7 long2有精差，sio1-siang7--e5是每一戶long2有種台灣本土ham7南洋e5熱帶植物，ma7有溫帶植物，生態資源真豐富。
二次大戰戰後，日本人被遣送回國，日本厝宅換人蹛，新住戶多數是中國來e5研究者、學者，ma7有一寡仔是日本教授e5台灣人朋友1。因為台灣大學並無好好仔管理hit4寡無人使用e5厝宅，致使四箍圍發草、厝宅au3--去、 ma7有人tan3 pun3-so3，自an2-ne1漸漸hng1廢--去。一直到kah4 2002年國有財產局想beh4 ka7舊au3 e5日本厝宅收tng2去重翻。Hit4年青田街開始發生火燒厝2事件，hiang3時怪手ma7 ti7社區內挖來挖去，sua3--來koh4有厝宅3 （第二間） ti7三更半暝toh8火。

黃老師ham7一陣社區朋友開始警覺著青田街e5變化，是按怎平靜e5青田街e7出現怪手？哪e7無代無誌厝e7 tioh8火燒？若是台大beh4翻厝，哪e7無先ham7在地e5鄉親討論？樹仔kam2 e7 koh4原在？ In1 kam2有做環境評估？ 2003年青田街e5厝邊頭尾將giau5疑化做行動，逐家合做伙發起舊厝老樹保存運動，beh4來維護青田街e5環境，頭先是發起「愛青田、救老樹」聯名簽署活動，m7-koh4台大有產權，beh4按怎叫in1 be7-sai2拆厝、 be7-sai2 tsho3樹？尾手黃老師想著撇步，走去文化局提出古蹟kap4歷史建物審查案。另外in1 koh4走揣過去第一代居民e5歷史資料、相片、文物，要求列入「名人故居」、 ai3「全區保存」。落尾，台北市政府指定四間市定古蹟4 、七間歷史建築5。雖bong2，tsia1 kan1-ta1是所有日本厝宅e5少數，m7-koh4已經是古蹟審查案例中，上無簡單e5成就。

跤步na2 tin2動，眾人e5心hoo7黃老師引tshua7到hit4个大變動e5年代。台灣割hoo7日本了後，平靜e5傳統庄社田園漸漸起變化，日本人ti7 tsia1起發電所、配電所、輕便路、鐵枝路，koh4來設學校、起大學官舍、日本教授家己起厝宅、社區內日本教授e5研究真濟long2是ham7台灣人e5生活有關6。戰後，換另外一批ma7是學術界有名聲e5學者教授搬--入-來，社區內e5生活語言一時變kah4鬧熱滾滾，有台語、客語、華語、日語；若是無所謂e5「國語政策」，台灣可能早就是多語國家。

戰後e5年代，新生南路中ng1 iau2是光景美麗、長長e5瑠公圳。熱--人，大人囡仔ti7圳溝內洗浴、 thit4-tho5，ng3南行就是台灣大學，koh4過--去，汀州路是以早e5台北鐵道新店線7。農業時代，田園中ng1火車tu1-tu1叫，日--時逐口灶long2 ma7門戶開開，m7-na7是囡仔按厝前走到厝後、 tsit4間跳過hit4間、 kok8-kok8雞e7跳tsiunn7飯桌頂tok4菜，連牛仔有時ma7 e7走去人家厝內底。青田街e5故事，講be7煞、 sueh4不盡，ti7 tsit4 tah4成長e5日本人第二代，因為懷念故鄉，成立昭和町會，看著新聞報導舊厝老樹保存運動，in1 ma7 sio1招tng2來故鄉……，只要是對土地、環境、社會e5疼心無變，tsit4个故事e7繼續生湠--落-去，一代koh4一代。


#台語行讀 專欄，本文使用教育部推薦漢字kap4臺灣閩南語羅馬字拼音方案。
台文通訊BONG1報322期，2021年1月出刊。




郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會
◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
