台文通訊BONG1報: 神祕e5 『貓頭鷹』若是講著『貓頭鷹』，你e5印象是啥？是Harry1 Potter1內底出現e5動物伴「 Hedwig1 」 、 iah4是ti7廣告面頂掛一副目鏡、 kann2-na2真巧e5尪仔？除了對『貓頭鷹』 e5印象以外，你kam2知影『貓頭鷹』 e5台語按怎講？ 5月21，台灣蠻野心足協會邀請李平篤老師來ka7聽眾介紹『貓頭鷹』 tsit4款生物，ti7無仝社會，『貓頭鷹』代表無仝意思，普遍來講，『貓頭鷹』因為出現ti7古早e5希臘神話當中，是智慧女神e5使者（ su3-tsia2 ），所以有「智慧」 e5象徵。另外，因為『貓頭鷹』 e5日本話發音「 ふくろう 」 （ Fukuroo1 ） kap4 「不苦労（ be7辛苦） 」 、 「福郎」倚音，致使『貓頭鷹』 ti7日本tsiann5做福氣e5代表，真濟建築（親像日本時代起好e5台大文學院） iah4是伴手包裝，頂面long2有『貓頭鷹』 e5圖iah4像。翻頭tng2來台灣。華語講e5 『貓頭鷹』，是因為『貓頭鷹』 e5面看--起-來親像貓仔面，an2-ne1台語--leh4 ？ 『貓頭鷹』 e5台語號做「鴣黃（ koo1-ng5 ） 」 （編按： ma7有人叫in1暗光鳥、貓頭鳥），原因是tsit4款生物身軀頂kuan5 e5色水枯黃枯黃，ma7方便in1 bih4 ti7樹頂歇睏。無仝語言呈現無仝看待e5角度，tse1是tsiann5趣味e5代誌。Lan2人創作故事，將鴣黃當做智慧、幸福e5代表，m7是凊彩講講，事實上，鴣黃生存ti7地球有in1 e5本領。為著beh4 ti7暗時活動，鴣黃e5烏仁是暗色--e5，目睭koh4是管仔形--e5，hoo7鴣黃e5目睭固定ti7目空，be7 tin2動tsiah4 thang1好掠食mih8，tsit4-ma2 hip4相機e5跤架就是an2-ne1 e5設計原理；另外，鴣黃e5面盤ma7真特別，筋肉e7-tang3伸勼，koh4有滑滑e5特化羽毛，方便收音kap4助眠。老師koh4展一張相片hoo7 gun2看，hit4張相片是攝影師tui3一隻鴣黃e5 kha1-tsiah4-phiann1 hip4--過-去，m7-koh4鴣黃e5頭suah4完全轉--過-來，原來是鴣黃為著掠獵物，in1 e5頭演化做14塊頷頸骨，每一塊大約e7-tang3 seh8 20度。Iau2有tsiok4濟趣味e5鴣黃智識，親像in1 e5耳空倒爿khah4 kuan5 、正爿khah4低，就是beh4 ti7聽著聲、越頭e5時tsun7，hoo7身體去計算兩爿耳空e5時間差，換算做距離，an2-ne1 e5構造後--來ma7 hoo7人類提去參考，tsiann5做定位功能e5設計原理。是m7是tsiok4趣味--leh4 ？目前全世界鴣黃超過130種，台灣e7-tang3看著13種。其中ba7-hioh8屬--e5有12種，就是面盤親像貓仔；另外一種就是華語講e5 『草鴞、猴面鷹』，面盤親像猴，ti7台灣數量無濟，已經列入保育動物e5範圍。就親像台灣蠻野心足協會一直leh4強調、 tshui1-sak4 e5代誌——用台語來講環境。Lan2 e5本土語言kap4環境長期受著破壞，需要好好仔復育，復育e5頭一步就是ai3去接觸、了解歷史、內涵，講座聽煞，對貓頭鳥、鴣黃有koh4-khah4濟e5了解，e7記得後擺去野外看著tsia1-e5生物，用尊重e5態度欣賞--in1 、好好仔ka7 in1保護。編按：本文是2020 / 5 / 21棲地復育台語講座「神秘e5貓頭鷹」講座摘要記錄，講者李平篤是台灣大學生化科技學系e5名譽教授。台灣蠻野心足生態協會舉辦e5 「蠻野講堂」 tui3 2019年3月份起kap4李江却台語文教基金會合辦規劃十場有關生態環境議題e5台語講座，歡迎逐家ti7逐個月第三禮拜五暗時七點到九點，同齊來「呷米共食廚房」 （台北市中正區衡陽路9號3樓）擴展家己e5台語棲地（ tshe1-te7 ） ！詳細資料e7-tang3看「台灣蠻野心足生態協會」 FB專頁。蠻野講堂https : / / reurl1 . cc / 0oAEKo1 #棲地復育台語講座專欄，本文使用教育部推薦漢字kap4臺灣閩南語羅馬字拼音方案。台文通訊BONG1報316期，2020年7月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：邱宴藜若是講著『貓頭鷹』，你e5印象是啥？是Harry1 Potter1內底出現e5動物伴「 Hedwig1 」 、 iah4是ti7廣告面頂掛一副目鏡、 kann2-na2真巧e5尪仔？除了對『貓頭鷹』 e5印象以外，你kam2知影『貓頭鷹』 e5台語按怎講？ 5月21，台灣蠻野心足協會邀請李平篤老師來ka7聽眾介紹『貓頭鷹』 tsit4款生物，ti7無仝社會，『貓頭鷹』代表無仝意思，普遍來講，『貓頭鷹』因為出現ti7古早e5希臘神話當中，是智慧女神e5使者（ su3-tsia2 ），所以有「智慧」 e5象徵。另外，因為『貓頭鷹』 e5日本話發音「 ふくろう 」 （ Fukuroo1 ） kap4 「不苦労（ be7辛苦） 」 、 「福郎」倚音，致使『貓頭鷹』 ti7日本tsiann5做福氣e5代表，真濟建築（親像日本時代起好e5台大文學院） iah4是伴手包裝，頂面long2有『貓頭鷹』 e5圖iah4像。翻頭tng2來台灣。華語講e5 『貓頭鷹』，是因為『貓頭鷹』 e5面看--起-來親像貓仔面，an2-ne1台語--leh4 ？ 『貓頭鷹』 e5台語號做「鴣黃（ koo1-ng5 ） 」 （編按： ma7有人叫in1暗光鳥、貓頭鳥），原因是tsit4款生物身軀頂kuan5 e5色水枯黃枯黃，ma7方便in1 bih4 ti7樹頂歇睏。無仝語言呈現無仝看待e5角度，tse1是tsiann5趣味e5代誌。Lan2人創作故事，將鴣黃當做智慧、幸福e5代表，m7是凊彩講講，事實上，鴣黃生存ti7地球有in1 e5本領。為著beh4 ti7暗時活動，鴣黃e5烏仁是暗色--e5，目睭koh4是管仔形--e5，hoo7鴣黃e5目睭固定ti7目空，be7 tin2動tsiah4 thang1好掠食mih8，tsit4-ma2 hip4相機e5跤架就是an2-ne1 e5設計原理；另外，鴣黃e5面盤ma7真特別，筋肉e7-tang3伸勼，koh4有滑滑e5特化羽毛，方便收音kap4助眠。老師koh4展一張相片hoo7 gun2看，hit4張相片是攝影師tui3一隻鴣黃e5 kha1-tsiah4-phiann1 hip4--過-去，m7-koh4鴣黃e5頭suah4完全轉--過-來，原來是鴣黃為著掠獵物，in1 e5頭演化做14塊頷頸骨，每一塊大約e7-tang3 seh8 20度。Iau2有tsiok4濟趣味e5鴣黃智識，親像in1 e5耳空倒爿khah4 kuan5 、正爿khah4低，就是beh4 ti7聽著聲、越頭e5時tsun7，hoo7身體去計算兩爿耳空e5時間差，換算做距離，an2-ne1 e5構造後--來ma7 hoo7人類提去參考，tsiann5做定位功能e5設計原理。是m7是tsiok4趣味--leh4 ？目前全世界鴣黃超過130種，台灣e7-tang3看著13種。其中ba7-hioh8屬--e5有12種，就是面盤親像貓仔；另外一種就是華語講e5 『草鴞、猴面鷹』，面盤親像猴，ti7台灣數量無濟，已經列入保育動物e5範圍。就親像台灣蠻野心足協會一直leh4強調、 tshui1-sak4 e5代誌——用台語來講環境。Lan2 e5本土語言kap4環境長期受著破壞，需要好好仔復育，復育e5頭一步就是ai3去接觸、了解歷史、內涵，講座聽煞，對貓頭鳥、鴣黃有koh4-khah4濟e5了解，e7記得後擺去野外看著tsia1-e5生物，用尊重e5態度欣賞--in1 、好好仔ka7 in1保護。編按：本文是2020 / 5 / 21棲地復育台語講座「神秘e5貓頭鷹」講座摘要記錄，講者李平篤是台灣大學生化科技學系e5名譽教授。台灣蠻野心足生態協會舉辦e5 「蠻野講堂」 tui3 2019年3月份起kap4李江却台語文教基金會合辦規劃十場有關生態環境議題e5台語講座，歡迎逐家ti7逐個月第三禮拜五暗時七點到九點，同齊來「呷米共食廚房」 （台北市中正區衡陽路9號3樓）擴展家己e5台語棲地（ tshe1-te7 ） ！詳細資料e7-tang3看「台灣蠻野心足生態協會」 FB專頁。蠻野講堂https : / / reurl1 . cc / 0oAEKo1 #棲地復育台語講座專欄，本文使用教育部推薦漢字kap4臺灣閩南語羅馬字拼音方案。台文通訊BONG1報316期，2020年7月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。