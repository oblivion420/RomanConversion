台文通訊BONG1報: 石虎情，人文心 ——招民眾鬥陣參與e5石虎保育之路
蠻野講堂https : / / reurl1 . cc / 0oAEKo1
#棲地復育台語講座專欄，本文使用教育部推薦漢字kap4臺灣閩南語羅馬字拼音方案。台文通訊BONG1報317期，2020年8月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
主講／陳美汀記錄／陳亮穎編按：本文是2020 / 6 / 18棲地復育台語講座「對小眾到大眾e5石虎保育路」講座摘要記錄，講者陳美汀是台灣石虎保育協會e5理事長。台灣蠻野心足生態協會舉辦e5「蠻野講堂」tui3 2019年3月份起kap4李江却台語文教基金會合辦規劃有關生態環境議題e5台語講座，歡迎逐家ti7逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己e5台語棲地（ tshe1-te7 ） ！詳細資料e7-tang3看「台灣蠻野心足生態協會」FB專頁。「石虎就是因為伊kap4人蹛siunn1近，tsiah4 e7遭遇危險」，座談拄仔起頭，台灣石虎保育協會e5陳美汀理事長就表明，動物kap4人e5關係，是現此時石虎tih4-beh4絕種e5主要因素。講著石虎e5外形，伊e5額頭頂面有兩巡斑紋，kha1-tsiah4-phiann1 e5花斑na2像豹仝款，一tah4一tah4，耳仔ma7比一般e5土貓仔khah4圓--一-sut4-仔，後壁koh4有一塊白白--e5，tse1是伊上kai3明顯e5特徵。M7-koh4若beh4 ui3 tsia1-e5外貌ti7台灣走揣石虎e5行蹤，m7是hiah4-ni7簡單e5代誌。過去台灣受清國kap4日本統治，bat4留下參石虎有牽連e5記錄，不而過，到1980年代尾期、學者去訪問調查e5時tsun7，台灣本島石虎e5數量已經tsiok4少--ah4。陳理事長本身是ui3 1998年開始beh4研究石虎，到2004年tse1期間long2揣無，尾--a3因為機緣，發現苗栗kap4南投有一寡石虎去hoo7陷阱tng1--著e5記錄，tsiah4知影台灣e5石虎根本無ti7深山林內，顛倒是ti7-leh4淺山e5所在。其實石虎本底真韌命，ti7亞洲其他區域e5分佈ma7 kai3闊，若無人為e5威脅，伊e7-tang3適應各種環境，踮內底生活。陳理事長講，ti7-leh4做石虎保育e5過程當中，in1 e7去收容一寡石虎仔囝，等待in1 koh4-khah4大漢--一-sut4-仔，就放tsia1-e5石虎囝tng2去到野外；做保育e5人一開始e7陪伴ti7石虎e5身軀邊，親自訓練石虎ti7野外走跳、揣食mih8 e5能力，尾--a3 tsiah4透過安ti7石虎身軀頂e5訊號器，來追蹤石虎e5跤跡。因為石虎食tsiann5濟款動物，親像niau2鼠、蛇，iah4是兔仔，所以關心石虎e5數量，m7-na7 thang1保護一个品種本身，ma7 thang1自然維持環境e5平衡kap4生物多樣性，an2-ne1就免khai1人力lueh4捕掠，ma7免驚tsuann7藥仔對土地品質造成傷害。Lan2 tiann7-tiann7看新聞報講石虎hoo7車挵--死，m7-koh4石虎e5數量減少不止因為an2-ne1，iau2 koh4有受陷阱ngeh8 hoo7重傷，或者hong5 thau7--死。尾--a3陳理事長in1就去探討ai3按怎阻擋人類e5開發kap4侵害，ma7骨力參地方政府kap4在地e5鄉親交流。Ai3按怎提防石虎遭遇「路殺」e5悲劇neh4 ？陳理事長講，有一寡大路下跤long2有設置阻擋落雨淹水e5通道kap4鐵門，in1 e7 ka7負責e5政府機關爭取開放tsia1-e5疏洪道，hoo7石虎kap4濟濟動物有安全e5空間，閃開來來去去e5車，行tui3大路e5另外一爿。另外，理事長kap4保育協會為著beh4 hoo7在地人對石虎有要緊，in1 e7徛ti7-leh4鄉親e5立場做一寡代誌；親像揣志工替飼雞仔e5人ka7雞tiau5圍hoo7好勢，保護雞仔mai3 hoo7石虎偷食--去，雞農ma7 bue7因為驚損失suah4來he7藥仔thau7石虎；協會koh4替種稻仔e5農民創造一个叫做「石虎米」e5品牌，ka7消費者宣傳講作穡人種稻仔e5時tsun7，無用農藥、除草劑； an2-ne1 m7-na7 e7-tang3替石虎、其他e5生物kap4人起造一个khah4好e5土地環境，ma7 ka7石虎相關產品e5價值kap4名聲giu2 hoo7 kuan5，hoo7 koh4-khah4濟人關心、體驗參石虎保育有牽連e5事物kap4活動。蠻野講堂https : / / reurl1 . cc / 0oAEKo1 #棲地復育台語講座專欄，本文使用教育部推薦漢字kap4臺灣閩南語羅馬字拼音方案。台文通訊BONG1報317期，2020年8月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
