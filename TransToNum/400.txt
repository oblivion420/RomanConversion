台文通訊BONG1報: 落實國家語言發展法，支持專業同步通譯制度化—9 / 29記者會簡要記錄發起單位／李江却台語文教基金會時間／ 2021 / 9 / 29 （拜三） 10 : 00地點／立法院正門口（台北市中山南路1號）記錄／張翠硯2021年9月27，是立法院開始提供「語言通譯」 e5頭一工。台灣基進黨立法委員陳柏惟，用台語質詢國防部長邱國正，部長suah4拒絕透過聽專業華語口譯來進行，反倒tng2來要求陳立委ai3講華語。【落實國家語言發展法支持專業同步通譯制度化】 e5記者會由「李江却台語文教基金會」發起，招濟濟民間團體，9月29早起ti7立法院門口huah4口號、開記者會。逐家為著各族群e5語言權，ui3台灣各地來到tsia1。記者會由陳豐惠執行長tshua7頭，伊強調「語言通譯」 e5重要性，是hoo7逐家long2有自由使用各種語言e5權利，beh4達成tsit4个目標，ma7 ai3積極培養通譯人才。雖bong2目前立法院kan1-na1有台語、客語e5通譯，m7-koh4，原住民各族e5語言，ma7仝款ai3重視，國會應該分階段建置原住民各族語e5通譯制度。民間團體代表對事件e5看法kap4訴求：李勤岸理事：類似e5情形，以早就bat4發生--過，lan2若是無處理，就e7 koh4再發生，通譯lan2做e7到，是beh4做m7做nia5。Lan2 tioh8-ai3認清台灣是多元族群e5社會，照台灣e5國家資源來講，beh4提供完整e5翻譯，應該無hiah4困難。透過通譯準確e5表達，ma7 e7-tang3 hoo7逐家khah4有時間thang1冷靜思考，be7出現冤家sio1拍e5畫面。台南說唱藝術工作室「台南妹仔教你講台語」面冊社群周佳穎：講母語是lan2 e5基本人權、多元文化是台灣e5重要價值。Lan2 ai3互相尊重無仝e5語言文化，政府ai3來遵守「國家語言平等法」，做伙來thui1-sak4本土語言。Ng3望序大ai3 kap4厝內序細講母語，lan2 ai3 ka7母語khioh4--tng2--來。語言m7-na7是溝通e5工具，ma7是lan2族群e5靈魂kap4精神。李川信社長：質詢國防部長是真致重e5代誌，陳立委ma7無要求部長ai3用台語回應。《國家語言發展法》已經通過，任何一个官員tioh8-ai3遵守，各種場合long2 ai3有翻譯設備。長久以來，獨尊華語做唯一e5官方語言，tse1是無妥當e5做法，應該ai3落實語言e5轉型正義。Lan2 ai3鼓勵少年e5政治工作者用母語來表達in1 e5聲音。董力玄：阮真歡喜看著立法院開始提供語言通譯e5服務，tse1對起造一个語言平等e5社會，是關鍵e5一步。M7-na7是政府官員，ti7阮共學團體thui1-sak4台語e5過程，ma7發見大眾普遍真欠缺「多元語言」 e5意識。可能真濟政府官員e7認為，「語言」是文化部e5代誌，m7-koh4，tse1應該是各部門ai3互相配合tsiah4 tioh8。阮逐家真拚勢ti7華語強勢e5生活中kap4囡仔講台語，阮ma7期待社會e7-tang3有koh4-khah4開闊e5空間thang1使用本土語言。Hoo7母語囡仔m7管ti7厝內、公開場合iah4是立法院，long2 e7-tang3聽著家己e5語言。除了制度kap4設備，ma7 ai3 tui3改變心態kap4觀念開始，培養對本土語言e5認同kap4意識。陳明仁理事： 「語言」是人類kap4別个物種做區別e5優勢，重點是表達。別人若是聽無，現代科技long2 e7-tang3 tau3-sann1-kang7。每一个人long2 e7-tang3用伊上kah4意、上gau5 e5語言來表達。各族群e5民意代表，上重要--e5，就是替in1 e5族群講話。民意代表有義務，ai3滿足各族群e5需要。Yapasuyongu1 Akuyana1 （陳旻園）理事長： Nga1 ’ ay1 ho1 , salikaka1 mapolong1 .台灣有真濟族群，kan1-na1原住民就有超過16族、語言有超過20種。目前立法院iau2無原住民語言e5通譯。阮tng1-leh4拍拚，少年人ma7 leh4拍拚ka7母語學--tng2--來，過去e5 「國語政策、同化政策」 hoo7母語ti7厝內消失--去。「母語ti7厝內學」 tsit4款講法，對阮是真大e5傷害。阮ng3望《國家語言發展法》 e7-tang3 hoo7阮講母語免koh4 ng1-ng1-iap4-iap4 、感覺家己khah4低級。阮beh4強調，族群kan1-na1有差別、無kuan5低之分。台灣教授協會陳文成紀念基金會陳俐甫教授： 《國家語言發展法》是立法院通過e5法律，若in1家己通過e5法律，就無法度ti7立法院執行，an2-ne1法律是beh4訂來騙啥人--leh4 ？ Lan2 beh4按怎相信tsit4个國家e5體制？兩冬前，台灣大學e5合作社校務會議，無愛hoo7學生用台語發言，就算政府部門願意派通譯人員來翻譯，台灣大學終其尾iau2是決議kan1-na1 e7-tang3用北京語開會。可見類似e5代誌，tui3校園事件到立法院，long2無改變。Tse1重點是公務人員應該ai3守法、法律ai3落實，m7是單純冤家sio1拍e5問題。郭潤庭執行長：阮是一陣kap4囡仔講台語e5家庭發起e5團體。阮感覺一个人ti7家己e5土地，就算kan1-na1 e7-hiau2講母語，ma7應該ai3 e7-tang3 ti7 tsit4个社會生活、徛起。M7-koh4，實際上真困難，連協會進前beh4申請一个台文e5銀行口座，ma7舞tsiok4久。邱部長對「講母語」無友善，he1是過去政策造成e5問題。而且，語言其實ma7是lan2真重要e5國防元素。政策以外，就是生活中ai3來講爸母話，ng3望阮e5囡仔，就算be7-hiau2中國話ma7 e7-tang3平安、快樂大漢。何浩明祕書長：語言是人權、是態度、是尊嚴。對真濟民眾來講，in1 e5母語無一定是華語，用母語發言hoo7 koh4-khah4濟人e7-tang3了解政策，tse1本底應當是真值得歡喜e5代誌。Ti7事件發生了後，立法院suah4講beh4暫停通譯服務，阮認為部會應該ai3檢討tsit4个決定、 ai3 koh4-khah4大力來thui1-sak4 hoo7語言平等e5通譯tsiah4 tioh8。蔡文莉負責人： (台語) 逐家好。( Pangcah4 ) Nga1 ' ay1 ho1 , ci1 Bun5-li7 no1 I3-thuan5 kako1 . ( Truku1 ) Embiyax1 su1 hug1 ? ( Hakka1 ) Tai1 gaˊ1 hoˋ1 , ngaiˇ1 he1 Bun5-li7 . （大家好，𠊎係文莉。） ( Hakka1 ) Ngaiˇ1 deuˊ1 hiˊ1 mong1 ziin1 fuˋ1 gienˊ1 ciiˇ1 haˊ1 hi1，（ 𠊎兜希望政府堅持下去，） gienˊ1 ciiˇ1 guedˋ1 gaˊ1 ngiˊ1 ngienˇ1 zii1 tu1 fa1 . （堅持國家語言制度化。） ( Hakka1 ) Anˋ1 ziiˋ1 se1 . Siin1 mung1 . （恁仔細。承蒙。） ( Pangcah4 ) Aray1 . ( Truku1 ) Mhuway1 su1 balay1 . (台語) 感謝！記者會上尾由李江却台語文教基金會e5陳豐惠執行長tshua7逐家koh4再huah4口號「國家語言落實，國會代先做起」，ma7 ng3望逐家做伙拍拚，一定ai3 hoo7通譯制度趕緊來恢復、落實。李江却台語文教基金會台灣羅馬字協會台灣母語聯盟台北市台灣語協會台文筆會台越文化協會台灣原住民族政策協會台灣原社董事長樂團意傳科技台灣教授協會台灣社台灣北社台灣教師聯盟台灣南社台灣獨立建國聯盟台灣人權促進會台北水噹噹姊妹聯盟公投護台灣聯盟陳文成紀念基金會鄭南榕基金會「做伙來講台語、 sng2 kah4 烏 ma3-ma3 好無？ 」協會樂暢親子共學空間台南說唱藝術工作室「台南妹仔教你講台語」面冊社群「牽囡仔e5 手，行台語 e5 路」面冊社群新竹市母語推廣協會台語路—台語囡仔共學團台語路—大人囡仔鬥陣行共學團桃仔園台語囡仔共學團（無派代表出席記者會） ：台灣中社台灣客社台灣東社台語路親子樂團板橋囡仔共學團三峽北大台語囡仔伴台大台語文社鄭福田文教基金會客家後生社國立成功大學台灣文學系台語師資班國立成功大學台灣語文測驗中心國立成功大學越南研究中心#落實國家語言發展法支持專業同步通譯制度化專欄，本文使用教育部推薦漢字kap4臺灣閩南語羅馬字拼音方案。--------------------------------------------線上捐款(定期定額) https : / / donate1 . newebpay1 . com1 / Period1 / akhioh4 / lkk線上捐款(單筆) https : / / donate1 . newebpay1 . com1 / akhioh4 / lkk電匯： 123-20-050514-2華南銀行士林分行活儲李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。發起單位／李江却台語文教基金會時間／ 2021 / 9 / 29 （拜三） 10 : 00地點／立法院正門口（台北市中山南路1號）記錄／張翠硯2021年9月27，是立法院開始提供「語言通譯」 e5頭一工。台灣基進黨立法委員陳柏惟，用台語質詢國防部長邱國正，部長suah4拒絕透過聽專業華語口譯來進行，反倒tng2來要求陳立委ai3講華語。【落實國家語言發展法支持專業同步通譯制度化】 e5記者會由「李江却台語文教基金會」發起，招濟濟民間團體，9月29早起ti7立法院門口huah4口號、開記者會。逐家為著各族群e5語言權，ui3台灣各地來到tsia1。記者會由陳豐惠執行長tshua7頭，伊強調「語言通譯」 e5重要性，是hoo7逐家long2有自由使用各種語言e5權利，beh4達成tsit4个目標，ma7 ai3積極培養通譯人才。雖bong2目前立法院kan1-na1有台語、客語e5通譯，m7-koh4，原住民各族e5語言，ma7仝款ai3重視，國會應該分階段建置原住民各族語e5通譯制度。民間團體代表對事件e5看法kap4訴求：台灣母語聯盟李勤岸理事：類似e5情形，以早就bat4發生--過，lan2若是無處理，就e7 koh4再發生，通譯lan2做e7到，是beh4做m7做nia5。Lan2 tioh8-ai3認清台灣是多元族群e5社會，照台灣e5國家資源來講，beh4提供完整e5翻譯，應該無hiah4困難。透過通譯準確e5表達，ma7 e7-tang3 hoo7逐家khah4有時間thang1冷靜思考，be7出現冤家sio1拍e5畫面。台南說唱藝術工作室「台南妹仔教你講台語」面冊社群周佳穎：講母語是lan2 e5基本人權、多元文化是台灣e5重要價值。Lan2 ai3互相尊重無仝e5語言文化，政府ai3來遵守「國家語言平等法」，做伙來thui1-sak4本土語言。Ng3望序大ai3 kap4厝內序細講母語，lan2 ai3 ka7母語khioh4--tng2--來。語言m7-na7是溝通e5工具，ma7是lan2族群e5靈魂kap4精神。台灣社李川信社長：質詢國防部長是真致重e5代誌，陳立委ma7無要求部長ai3用台語回應。《國家語言發展法》已經通過，任何一个官員tioh8-ai3遵守，各種場合long2 ai3有翻譯設備。長久以來，獨尊華語做唯一e5官方語言，tse1是無妥當e5做法，應該ai3落實語言e5轉型正義。Lan2 ai3鼓勵少年e5政治工作者用母語來表達in1 e5聲音。「牽囡仔e5手，行台語e5路」面冊社群董力玄：阮真歡喜看著立法院開始提供語言通譯e5服務，tse1對起造一个語言平等e5社會，是關鍵e5一步。M7-na7是政府官員，ti7阮共學團體thui1-sak4台語e5過程，ma7發見大眾普遍真欠缺「多元語言」 e5意識。可能真濟政府官員e7認為，「語言」是文化部e5代誌，m7-koh4，tse1應該是各部門ai3互相配合tsiah4 tioh8。阮逐家真拚勢ti7華語強勢e5生活中kap4囡仔講台語，阮ma7期待社會e7-tang3有koh4-khah4開闊e5空間thang1使用本土語言。Hoo7母語囡仔m7管ti7厝內、公開場合iah4是立法院，long2 e7-tang3聽著家己e5語言。除了制度kap4設備，ma7 ai3 tui3改變心態kap4觀念開始，培養對本土語言e5認同kap4意識。台文筆會陳明仁理事： 「語言」是人類kap4別个物種做區別e5優勢，重點是表達。別人若是聽無，現代科技long2 e7-tang3 tau3-sann1-kang7。每一个人long2 e7-tang3用伊上kah4意、上gau5 e5語言來表達。各族群e5民意代表，上重要--e5，就是替in1 e5族群講話。民意代表有義務，ai3滿足各族群e5需要。台灣原住民族政策協會Yapasuyongu1 Akuyana1 （陳旻園）理事長： Nga1 ’ ay1 ho1 , salikaka1 mapolong1 .台灣有真濟族群，kan1-na1原住民就有超過16族、語言有超過20種。目前立法院iau2無原住民語言e5通譯。阮tng1-leh4拍拚，少年人ma7 leh4拍拚ka7母語學--tng2--來，過去e5 「國語政策、同化政策」 hoo7母語ti7厝內消失--去。「母語ti7厝內學」 tsit4款講法，對阮是真大e5傷害。阮ng3望《國家語言發展法》 e7-tang3 hoo7阮講母語免koh4 ng1-ng1-iap4-iap4 、感覺家己khah4低級。阮beh4強調，族群kan1-na1有差別、無kuan5低之分。台灣教授協會陳文成紀念基金會陳俐甫教授： 《國家語言發展法》是立法院通過e5法律，若in1家己通過e5法律，就無法度ti7立法院執行，an2-ne1法律是beh4訂來騙啥人--leh4 ？ Lan2 beh4按怎相信tsit4个國家e5體制？兩冬前，台灣大學e5合作社校務會議，無愛hoo7學生用台語發言，就算政府部門願意派通譯人員來翻譯，台灣大學終其尾iau2是決議kan1-na1 e7-tang3用北京語開會。可見類似e5代誌，tui3校園事件到立法院，long2無改變。Tse1重點是公務人員應該ai3守法、法律ai3落實，m7是單純冤家sio1拍e5問題。「做伙來講台語、 sng2 kah4 烏 ma3-ma3 好無？ 」協會郭潤庭執行長：阮是一陣kap4囡仔講台語e5家庭發起e5團體。阮感覺一个人ti7家己e5土地，就算kan1-na1 e7-hiau2講母語，ma7應該ai3 e7-tang3 ti7 tsit4个社會生活、徛起。M7-koh4，實際上真困難，連協會進前beh4申請一个台文e5銀行口座，ma7舞tsiok4久。邱部長對「講母語」無友善，he1是過去政策造成e5問題。而且，語言其實ma7是lan2真重要e5國防元素。政策以外，就是生活中ai3來講爸母話，ng3望阮e5囡仔，就算be7-hiau2中國話ma7 e7-tang3平安、快樂大漢。台灣獨立建國聯盟何浩明祕書長：語言是人權、是態度、是尊嚴。對真濟民眾來講，in1 e5母語無一定是華語，用母語發言hoo7 koh4-khah4濟人e7-tang3了解政策，tse1本底應當是真值得歡喜e5代誌。Ti7事件發生了後，立法院suah4講beh4暫停通譯服務，阮認為部會應該ai3檢討tsit4个決定、 ai3 koh4-khah4大力來thui1-sak4 hoo7語言平等e5通譯tsiah4 tioh8。意傳科技蔡文莉負責人： (台語) 逐家好。( Pangcah4 ) Nga1 ' ay1 ho1 , ci1 Bun5-li7 no1 I3-thuan5 kako1 . ( Truku1 ) Embiyax1 su1 hug1 ? ( Hakka1 ) Tai1 gaˊ1 hoˋ1 , ngaiˇ1 he1 Bun5-li7 . （大家好，𠊎係文莉。） ( Hakka1 ) Ngaiˇ1 deuˊ1 hiˊ1 mong1 ziin1 fuˋ1 gienˊ1 ciiˇ1 haˊ1 hi1，（ 𠊎兜希望政府堅持下去，） gienˊ1 ciiˇ1 guedˋ1 gaˊ1 ngiˊ1 ngienˇ1 zii1 tu1 fa1 . （堅持國家語言制度化。） ( Hakka1 ) Anˋ1 ziiˋ1 se1 . Siin1 mung1 . （恁仔細。承蒙。） ( Pangcah4 ) Aray1 . ( Truku1 ) Mhuway1 su1 balay1 . (台語) 感謝！記者會上尾由李江却台語文教基金會e5陳豐惠執行長tshua7逐家koh4再huah4口號「國家語言落實，國會代先做起」，ma7 ng3望逐家做伙拍拚，一定ai3 hoo7通譯制度趕緊來恢復、落實。出席記者會名單：李江却台語文教基金會台灣羅馬字協會台灣母語聯盟台北市台灣語協會台文筆會台越文化協會台灣原住民族政策協會台灣原社董事長樂團意傳科技台灣教授協會台灣社台灣北社台灣教師聯盟台灣南社台灣獨立建國聯盟台灣人權促進會台北水噹噹姊妹聯盟公投護台灣聯盟陳文成紀念基金會鄭南榕基金會「做伙來講台語、 sng2 kah4 烏 ma3-ma3 好無？ 」協會樂暢親子共學空間台南說唱藝術工作室「台南妹仔教你講台語」面冊社群「牽囡仔e5 手，行台語 e5 路」面冊社群新竹市母語推廣協會台語路—台語囡仔共學團台語路—大人囡仔鬥陣行共學團桃仔園台語囡仔共學團贊聲名單（無派代表出席記者會） ：台灣中社台灣客社台灣東社台語路親子樂團板橋囡仔共學團三峽北大台語囡仔伴台大台語文社鄭福田文教基金會客家後生社國立成功大學台灣文學系台語師資班國立成功大學台灣語文測驗中心國立成功大學越南研究中心#落實國家語言發展法支持專業同步通譯制度化專欄，本文使用教育部推薦漢字kap4臺灣閩南語羅馬字拼音方案。台文通訊BONG1報331期，2021年10月出刊。--------------------------------------------歡迎捐款贊助#李江却台語文教基金會（捐款可抵稅，匯款後請通知02-23112199 ）線上捐款(定期定額) https : / / donate1 . newebpay1 . com1 / Period1 / akhioh4 / lkk線上捐款(單筆) https : / / donate1 . newebpay1 . com1 / akhioh4 / lkk郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。台文通訊BONG1報331期，2021年10月出刊。--------------------------------------------