台文通訊BONG1報: BMW1倒退嚕
王昭華

嘿 拜請 拜請
淡水河 倒爿岸
八里坌 觀音山
夜總會 鬼相tshua7
中山高 西濱沿海線
林口泰山風真大


拜請--哩
淡水河 正爿岸
百六嘎大屯山
山頂出水泉
山坪福座靈骨塔
山跤好塗肉
看siang2本事大
去ka7土地公伯--a3 liu3來炒

鄉親--囉
鄉親你石門北海岸
富貴角燈塔
第一選區上邊--a1
核電廠 做隔壁
想--著kam2 be7驚
十八王公真靈siann3
有求必應 m7知有幾條命

燒燒--e5是肉粽 上tshinn1--e5是海產
圓圓--e5是鐵卵 四角--e5 Abura1-agei1 （ 『阿給』 ）
規包--e5是魚酥 lan2 m7願拜旺旺

尖喙--e5是雞--囉
做雞就ai3 tshing2 做人就ai3 ping2
出來ping2 tsiah4有猛
扁嘴--e5是番鴨
七月半鴨仔配龍眼
規隻phong2 hong5食
家己人suah4無te3揀

拜請 拜請 拜請 拜請
Guan2 tsit4區啊 選著吳育昇hit4个m7-tsiann5囝
公義急先鋒 有影iah4無影 有影就huah4三聲
無影 無影 無影

俺公啊對guan2 有啊有交代
叫lan2 he1立委 m7-thang1烏白來
膨啊伊to1膨啊 霸啊我就罷免
BMW1是加一台

草埔啊跑馬啊 草仔青青
草埔啊路上 草仔掛墘
有力e5公民是 ai3行動！
無力e5公民是 據在人舞弄
弄伊to1弄過橋 喔喔喔

獻紙來你ma7連署--去-喔 獻紙來連署 m7免koh4燒錢--喔
獻紙來你ma7連署--去-喔 獻紙來連署 罷免khah4規氣--喔
行伊to1行過橋 喔喔喔

憲法133 kap4伊削 iau2-khah4硬斗e5第二階段
13％ lan2繼續拚
俺公對民意代表be7-tang3 tshin3-tshai2
行lan2就行 lan2就送伊過橋--喔

草埔啊跑馬啊 草仔青青
草埔啊路上 草仔掛墘
有力e5公民是 ai3行動！
無力e5公民是 據在人舞弄
弄伊to1弄過橋 喔喔喔

獻紙來你ma7連署--去-喔 獻紙來連署 m7免koh4燒錢--喔
獻紙來你ma7連署--去-喔 獻紙來連署 罷免khah4規氣--喔
行lan2就行 lan2就送伊過橋

（作品有囥ti7 http : / / blog1 . roodo1 . com1 / cit4 _ lui1 _ hue1 / artsives1 / 25933226 . html1 ）
