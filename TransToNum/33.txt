台文通訊BONG1報: 台語e5世界作者： Khu1 Giok8-bun5 （作者是「會輾轉台語讀寫基礎班」結業學員）台語e5世界，kap4華語無仝，台語有家己e5歷史、家己e5故事，台語e5用字、文法、思考e5方式，long2 kap4 華語有真大e5差別，台語是台灣珍貴e5資產，是lan2 e5寶貝，是我kap4阿公阿媽溝通e5語言，也是我想beh4繼續傳承--落-去e5文化。Tsit4擺來上台語讀寫班，有幾个原因，上主要就是想beh4學台羅拼音，因為我認為e7-hiau2台羅，tsiah4算e7-hiau2台語。M7-koh4我想be7到，ti7課程當中e7-tang3學著tsiah4-ni7濟台語e5智識，ma7發見講過去有真濟詞我long2講m7-tioh8，koh4有真濟我連聽to1無聽--過e5詞，實在真趣味。真感謝老師ti7 tsit4幾節課教gun2 tsiok4濟mih8件，台語真正是ai3有人教，tsiah4 e7-tang3學著正確--e5。 雖然我e5台羅iau2是tiann7-tiann7寫m7-tioh8，long2 ai3 khai1 tsiok4濟時間查辭典，m7-koh4相信繼續練習，e7愈來愈進步。雖bong2我自細漢講台語、聽台語，suah4 m7知影tui3 tang1時開始，kap4人講話long2變做華語，台語suah4 tsiann5做ㄧ个kan1-na1 ti7厝內e7講e5 mih8件，tsit4个狀況若是無改變，台語就e7沓沓仔消失--去。Lan2 ai3做--e5，就是好好仔學台語，kap4下一代講台語，ma7 ng3望tsit4个政府e7-tang3重視本土語言，落實ti7生活、落實ti7教育，hoo7台語tsiann5做台灣人e5驕傲。#心內話專欄，本文使用教育部推薦漢字kap4臺灣閩南語羅馬字拼音方案。台文通訊BONG1報311期，2020年2月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。