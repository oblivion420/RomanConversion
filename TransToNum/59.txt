台文通訊BONG1報: 番薯仔鳥（ 『藪鳥』 ）
作者：易俊宏（作者是台灣綠黨中央執行委員）

接sua3兩個月，long2是teh4紹介黃毛e5獸類，就是頂個月e5羌仔虎kap4 8--月e5黃葉猫。Tsit4個月，beh4來紹介黃羽毛e5鳥類，ma7是台灣e5特有動物。Tsit4款鳥仔，規身軀大部份是黃色--e5，但是頭頂是烏色--e5，目睭下跤有一塊特別光e5黃斑，ka2-na2是硃砂痣仝款； tse1鳥仔華語是號做『黃痣藪眉』，簡稱是『藪鳥』。In1 e5外形，因為kap4番薯sio1-siang5，所以lan2台灣e5先輩，就叫in1「番薯仔鳥」、「番薯鳥仔」。In1 e5特徵是目睭下跤hit4塊黃斑，所以ma7有人叫in1「美人痣」。

講--tng2-來，啥mih8是『藪』 --leh4 ？就是草仔生tsiann5濟e5湳仔地。Tse1 ma7是in1生活e5所在；番薯仔鳥特別kah4意ti7-teh4矮樹林kap4草仔埔內底生活，以前台灣e5先輩，上tsiap8看in1 ti7-teh4南投溪頭，加上in1細隻ka2-na2 niau2鼠，所以ma7有人叫in1「溪頭niau2鼠」。In1 koh4有一个趣味e5行為，就是khah4無愛飛，時常是ti7-teh4草仔埔內底行，而且是做伙行--e5：一个做頭，其他--e5 e7 tue3 leh4行。Lan2台灣e5先輩，不只是漢人，koh4有原住民； Tso1族e5獵人叫in1 『葉耳斯』，意思就是in1是tsiann5 gong7 e5鳥仔，若是做頭e5鳥仔行入陷坑，後面--e5 ma7 tue3 leh4 hoo7人掠--去。

Tui3 tse1行為e7-tang3看出番薯仔鳥e5社會化行為：做伙生活中，就是有鳥仔做頭，不只是tshua7路，食mih8件ma7是頭一个先食。In1 e5食物主要是杜蚓仔、蟲thua7 、種子、果子、樹芽新inn2，koh4有lan2食賰e5 mih8件； tse1可能是in1 iau2未hoo7人寫入保育名單內底e5原因。

番薯仔鳥tsiann5大e5特色，其實是in1 e5歌聲。鳥公kap4鳥母e5互相唱和，無仝所在e5番薯仔鳥叫聲koh4有淡薄仔無仝，類似lan2台語ma7有地方腔。In1唱歌，主要ma7是揣對象，但是宣告地盤、冤家量債、受氣起歹面、 huah4救人. . . tsiann5濟情形long2有無仝e5叫聲，是非常豐富。


番薯仔鳥是台灣tsiah4有e5特殊鳥仔，除了in1 e5食mih8來源並無因為lan2人類e5活動受著威脅，另外一个原因是in1 e7-tang3生活e5範圍tsiann5闊：3 , 000公尺以下e5山林long2 e7-tang3 hoo7 in1生活，in1 m7是渡鳥，「規世鳥」long2 ti7台灣過。若是lan2時常teh4討論siang2 khah4愛台灣，tse1鳥仔就是台灣e5一部份，lan2就ai3好好仔ka7伊愛護；「台灣」m7-na7是一个名詞，koh4是一个活跳跳e5生態體系，包括tsia1-e5環境kap4生物。


#台灣動物記事 專欄，本文使用教育部推薦漢字kap4臺灣閩南語羅馬字拼音方案。
台文通訊BONG1報307期，2019年10月出刊。



李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
圖片來源: Francesco1 Veronesi1 from1 Italy1 . https : / / www . flickr1 . com1 / photos1 / francesco1 _ veronesi1 / 19301823680 / ）




作者：易俊宏（作者是台灣綠黨中央執行委員）



接sua3兩個月，long2是teh4紹介黃毛e5獸類，就是頂個月e5羌仔虎kap4 8--月e5黃葉猫。Tsit4個月，beh4來紹介黃羽毛e5鳥類，ma7是台灣e5特有動物。Tsit4款鳥仔，規身軀大部份是黃色--e5，但是頭頂是烏色--e5，目睭下跤有一塊特別光e5黃斑，ka2-na2是硃砂痣仝款； tse1鳥仔華語是號做『黃痣藪眉』，簡稱是『藪鳥』。In1 e5外形，因為kap4番薯sio1-siang5，所以lan2台灣e5先輩，就叫in1「番薯仔鳥」、「番薯鳥仔」。In1 e5特徵是目睭下跤hit4塊黃斑，所以ma7有人叫in1「美人痣」。



講--tng2-來，啥mih8是『藪』 --leh4 ？就是草仔生tsiann5濟e5湳仔地。Tse1 ma7是in1生活e5所在；番薯仔鳥特別kah4意ti7-teh4矮樹林kap4草仔埔內底生活，以前台灣e5先輩，上tsiap8看in1 ti7-teh4南投溪頭，加上in1細隻ka2-na2 niau2鼠，所以ma7有人叫in1「溪頭niau2鼠」。In1 koh4有一个趣味e5行為，就是khah4無愛飛，時常是ti7-teh4草仔埔內底行，而且是做伙行--e5：一个做頭，其他--e5 e7 tue3 leh4行。Lan2台灣e5先輩，不只是漢人，koh4有原住民； Tso1族e5獵人叫in1 『葉耳斯』，意思就是in1是tsiann5 gong7 e5鳥仔，若是做頭e5鳥仔行入陷坑，後面--e5 ma7 tue3 leh4 hoo7人掠--去。



Tui3 tse1行為e7-tang3看出番薯仔鳥e5社會化行為：做伙生活中，就是有鳥仔做頭，不只是tshua7路，食mih8件ma7是頭一个先食。In1 e5食物主要是杜蚓仔、蟲thua7 、種子、果子、樹芽新inn2，koh4有lan2食賰e5 mih8件； tse1可能是in1 iau2未hoo7人寫入保育名單內底e5原因。



番薯仔鳥tsiann5大e5特色，其實是in1 e5歌聲。鳥公kap4鳥母e5互相唱和，無仝所在e5番薯仔鳥叫聲koh4有淡薄仔無仝，類似lan2台語ma7有地方腔。In1唱歌，主要ma7是揣對象，但是宣告地盤、冤家量債、受氣起歹面、 huah4救人. . . tsiann5濟情形long2有無仝e5叫聲，是非常豐富。





番薯仔鳥是台灣tsiah4有e5特殊鳥仔，除了in1 e5食mih8來源並無因為lan2人類e5活動受著威脅，另外一个原因是in1 e7-tang3生活e5範圍tsiann5闊：3 , 000公尺以下e5山林long2 e7-tang3 hoo7 in1生活，in1 m7是渡鳥，「規世鳥」long2 ti7台灣過。若是lan2時常teh4討論siang2 khah4愛台灣，tse1鳥仔就是台灣e5一部份，lan2就ai3好好仔ka7伊愛護；「台灣」m7-na7是一个名詞，koh4是一个活跳跳e5生態體系，包括tsia1-e5環境kap4生物。





#台灣動物記事 專欄，本文使用教育部推薦漢字kap4臺灣閩南語羅馬字拼音方案。

台文通訊BONG1報307期，2019年10月出刊。





歡迎捐款贊助#李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
