台文通訊BONG1報: 用自然觀察來kap4囡仔講台語

蠻野講堂https : / / reurl1 . cc / 0oAEKo1
#棲地復育台語講座專欄，本文使用教育部推薦漢字kap4臺灣閩南語羅馬字拼音方案。台文通訊BONG1報319期，2020年10月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
主講／林依蓉記錄／黃悅綺編按：本文是2020 / 9 / 3棲地復育台語講座「用自然觀察來kap4囡仔講台語」講座摘要記錄，講者林依蓉是野塾e5共同創辦人。台灣蠻野心足生態協會舉辦e5「蠻野講堂」tui3 2019年3月份起kap4李江却台語文教基金會合辦規劃有關生態環境議題e5台語講座，歡迎逐家ti7逐個月第三禮拜五暗時7點到9點，同齊來「呷米共食廚房」（台北市中正區衡陽路9號3樓）擴展家己e5台語棲地（ tshe1-te7 ） ！詳細資料e7-tang3看「台灣蠻野心足生態協會」FB專頁。Ti7環境當中教育，e7-tang3 hoo7囡仔發展對自然e5敏感度，hoo7 in1面對大自然有認知、情意、技能。若是beh4 tshua7囡仔認bat4大自然，e7-tang3做e5代誌其實真濟，自然觀察、五感體驗，甚至是藝術創作，用花草扮公伙仔、排石頭、揣蟲thua7 、用樹葉做小鬼仔殼……，long2真心適。若是m7知beh4按怎開始tsiah4好，頭先e7-sai2先行入都市e5公園，tui3生活內底食e7著--e5 、用e7著--e5開始認bat4，譬如講厝內e5家具、囡仔kah4意e5菜蔬…… ；若是拄著無熟sai7 e5植物，若有牌仔，e7-tang3看頂kuan5寫e5資訊，配合手機仔查資料e5功能，網站koh4 e7-tang3查詢tsit4欉植物ti7 tang1時開花，真緊就e7-sai2 ka7囡仔紹介。用台灣tiann7看e7著e5 『水黃皮』做例，伊是台灣原生e5植物，熱--人遮日、寒--人tsah8風，花期e7開茄仔色e5花，e7開kah4真om7 、真sui2，ti7水墘、海濱khah4 tsiap8看--著。因為『水黃皮』 m7驚khau1大風，提來做防風林真好，所以ma7號做「九重吹」。九重吹e5樹子e7浮ti7水面，到適合e5所在生湠，有人叫伊「水流豆」。Koh4有色水、氣味e5觀察，親像『水黃皮』 ti7台語koh4號做「臭tshenn3仔」、「烏樹」。Lan2 leh4 ka7植物號名真有意思，仝一欉有幾若个外號，是無仝感官e5體驗。囡仔對色水e5變化ma7 tsiann5敏感，ma7 e7-sai2 tui3色水來熟sai7環境kap4季節e5變化。親像「苦楝舅」（華語叫『台灣欒樹』 ），一年四季long2總e7-tang3看著四種色水。苦楝舅e5葉仔是青色，若開花，規欉e7變黃色，koh4來，樹子是紅色，樹子落尾e7變做咖啡色，所以ma7 ka7叫做『四色樹』。除了用目睭去看，大自然中間有tsiok4濟mih8件e7-tang3做tshit4-tho5-mih——8見笑草、 pun5種子、做花箍、花phuah8鍊，iah4是ka7鹹酸草葉kuainn2 e5皮剝掉，葉仔勾做伙就e7-sai2「giu2大索」；刺查某khah4臭賤，e7黏ti7衫仔褲，提來做「彈子」（ tuann5-tsi2 ），囡仔就thang1好sng2規下晡。有植物出現e5所在，就有動物e5形影。比如鳥隻e7 kap4人khah4倚近、活動e5痕跡明顯。水池附近e7出現「田雞仔」，紅紅e5喙、烏色e5羽毛、青色e5跤，特徵明顯，而且e7-hiau2泅水；暗光鳥e5腹肚是米色、 kha1-tsiah4 hit4爿是phu2色，目睭紅紅，停睏e5時tsun7 kann2-na2 be7 tin2 be7動；白翎鷥e5羽毛白siak4-siak4 、跤真lo3，動作優雅。Ti7台灣tsiap8看e7著e5白翎鷥有tsit4幾種：有黃跤爪kap4烏喙e5 『小白鷺』 、喙kap4跤long2是黃色e5 『大白鷺』 、喙黃色跤烏色e5 『黃頭鷺』，啊若『小白鷺』到beh4生湠e5時，若是夠分，目睭就e7變做紅色，e7-sai2用千里鏡ka7觀察。Ti7校園、公園e7出現「山暗光」e5身影（華語是『黑冠麻鷺』 ），in1出來揣食、 tok4杜蚓e5時，kann2-na2 leh4 seh8街，gong7-gong7無啥e7驚人倚近，所以ma7去hoo7人號做『大笨鳥』。E7 ti7塗跤揣食e5鳥仔真濟款，比論翼股金色e5大花斑、 pan1-kah4 、 khah4細隻e5火鵻仔（ hue2-tsui1-a2，『紅鳩』 ），e7-tang3 hoo7好玄e5囡仔近距離觀察。有e5鳥仔khah4 oh4揣，m7-koh4叫聲真好認，斟酌聽無的確e7-tang3看著in1 thian2翼e5款。「紅喙筆仔」飛tsiok4緊，叫聲親像貓仔；「Ka1-ka1-a2」（ 『樹鵲』 ）聲音tsiok4響，na2像leh4叫家己e5名； 『五色鳥』五彩繽紛花草sui2，叫聲na2像和尚leh4 khok8木魚「kok4 、 kok4 、 kok4」，lan2 tsiah4叫伊「花仔和尚」。Koh4來，外來種e5故事ma7 e7-sai2 kap4囡仔分張，親像巴西龜、 ka1-ling7因為引入來台灣beh4做動物伴飼。In1有e5可能是無細膩hoo7走--去，有e5是放生e5緣故tsiah4 ti7外口生存，in1 e7 kap4台灣原生e5物種競爭，外來種若khah4歹--e5 e7 ka7在種--e5趕走，致使在種--e5 e5生存空間、數量na2來na2少。Tshua7囡仔做陣親近自然真好，m7-koh4 ma7有ai3注意e5代誌。Ti7公園tiann7看--著e5膨鼠，雖然生kah4真古錐，ma7 khah4 m7驚--人，lan2 e7-sai2觀察in1 e5活動，但是盡量mai3飼in1食lan2人e5食mih8。除了siunn1過油、 siunn1過鹹，對動物e7有敗害，膨鼠iau2是有野性e5動物，若是無細膩ka7拍生驚，in1真有可能e7咬--人，lan2上好mai3去攪吵in1 e5生活。Lan2 leh4做觀察e5時，e7-tang3發現大自然是tue3四季leh4運行，透過聽、看、鼻、摸、食tsit4寡方式kap4環境互動，ti7查資料、講故事e5過程中，kap4囡仔做伙認bat4環境，ma7 hoo7 in1有koh4-khah4濟發揮創意e5可能。蠻野講堂https : / / reurl1 . cc / 0oAEKo1 #棲地復育台語講座專欄，本文使用教育部推薦漢字kap4臺灣閩南語羅馬字拼音方案。台文通訊BONG1報319期，2020年10月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
