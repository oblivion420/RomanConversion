台文通訊BONG1報: 老身猶原在 ——《台灣教會公報》e5過去、現在、未來
本文是2021 / 7 / 14 e5講座摘要記錄，主講者陳逸凡是台灣教會公報》總編輯。

陳逸凡ti7傳統e5長老教會大漢，外公kap4爸母long2是虔誠e5基督教徒，雖然in1真認同《台灣教會公報》，m7-koh4對報紙代表e5意義kap4內涵其實無真清楚。伊e5外公外媽khah4早ti7教會學習白話字，爸母ma7有讀到師專、受高等教育，m7-koh4因為無受著文化e5啟發，in1對母語kap4文字保存iau2是無啥意識，ma7是e7計較序細華語、英語學了kam2有好。

顛倒是陳逸凡伊家己 khah4有語言e5意識，知影ka7母語掠hoo7 tiau5 e5重要。Ma7是入來《台灣教會公報》食頭路了後，tsiah4對tsit4份報紙有khah4深e5認bat4。伊一開始tui3基層e5編輯做起，koh4出外走新聞、做記者，到尾--a3 tsiah4接總編輯tsit4个khang1-khue3。Tsit4擺主題伊號做「老身猶原在」，是beh4 ka7少年輩紹介：tse1是台灣頭一份報紙。


巴克禮牧師細漢e5時tsun7 kap4一般人仝款，long2有想beh4蹛別莊、變好額e5夢想；後-- 來，伊感受著上帝呼召伊去傳福音，就ti7 16歲寫獻身文，beh4一世人做上帝e5工。Ti7蘇格蘭leh4讀Glasgow1大學e5時，巴克禮牧師kap4伊e5同學決志beh4去傳教，受訓了後派來台灣，開始in1宣教師e5一生。

台灣頭一台印刷機是1880年馬雅各醫生tui3故鄉寄--來--e5，m7-koh4一開始無人e7-hiau2使用，機器tshai7 ti7 hia1真久。一直到四年後，巴克禮牧師趁歇假去ka7印刷技術學e7-hiau2，koh4成立「聚珍堂」tsit4間冊房，tsiah4開始ti7內底印報紙。Koh4因為hit4-tang1-tsun7拄著清法戰爭，《台灣府城教會報》（ tsit4-ma2 e5《台灣教會公報》）到隔年tsiah4正式發刊。

第一版e5《台灣府城教會報》kan1-na1有四頁，頭版有兩个重點：第一，是ai3 e7-hiau2看聖冊，an2-ne1 m7免靠別人，就e7-sai2家己學習上帝e5道理；第二，是孔子字（漢字）真oh4，鼓勵基層e5人民學白話字，學習--起-來khah4緊，e7-tang3讀報紙、讀聖冊，m7-koh4學漢字e5智識份子ma7 m7-thang1 ka7白話字看輕，兩種字long2 ai3學。


《台灣教會公報》創刊到tann1 hong5停刊三kai2。第一kai2是二戰e5時，去hoo7日本政府停刊。第二kai2是1969年，國民黨政府e5「國語政策」禁止台語白話字，tsuann9去hoo7停--起-來。第三kai2，是1987年，因為頭版標題寫紀念二二八事件40週年、訴求和平，結果ti7出刊e5透早，報紙就hoo7警備總部khok4--去。落尾幾十个人tsiunn7街遊行、抗議政府打壓宗教自由，koh4到市政府外口包圍、要求ka7報紙送--轉-來——ti7戒嚴時代，tse1是tsiann5勇敢e5行動。

《台灣教會公報》用聖經內底e5故事，來比喻in1是「時代e5米該雅」。聖經記錄——米該雅講：「我ki2永活e5耶和華來講，耶和華對我講啥mih8，我beh4講伊。」意思是，就算是歹聽話，米該雅ma7 e7照實講--出-來。陳逸凡講，辦報紙無好空、講話無好聽，m7-koh4若上帝需要借in1講話，就e7繼續辦--落-去； ma7親像in1 ti7 1977年刊出e5人權宣言：「期待台灣tsiann5做一个新koh4獨立e5國家」——tioh8-ai3好膽行家己e5路。


Tsit4一、二十年技術變化緊，《台灣教會公報》ma7慢慢仔leh4轉型，除了報紙，ma7設新聞網站、辦展覽、紹介hoo7少年人熟sai7。現在媒體傳播e5道理，ai3讀者有tshih8讚、有分享，tsiah4 e7 ti7網路e5茫茫大海內底hong5看--著；尤其若報導khah4敏感e5政治議題，ma7 e7影響著接觸e5人數，tse1對堅持理念e5《台灣教會公報》是一个考驗。陳逸凡ma7提醒，接收資訊e5時m7-thang1完全相信，tioh8-ai3有tsit4个意識，tsiah4 thang1保障家己e5網路人權。


李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
主講／陳逸凡 記錄／戴如意本文是2021 / 7 / 14 e5講座摘要記錄，主講者陳逸凡是台灣教會公報》總編輯。陳逸凡ti7傳統e5長老教會大漢，外公kap4爸母long2是虔誠e5基督教徒，雖然in1真認同《台灣教會公報》，m7-koh4對報紙代表e5意義kap4內涵其實無真清楚。伊e5外公外媽khah4早ti7教會學習白話字，爸母ma7有讀到師專、受高等教育，m7-koh4因為無受著文化e5啟發，in1對母語kap4文字保存iau2是無啥意識，ma7是e7計較序細華語、英語學了kam2有好。顛倒是陳逸凡伊家己 khah4有語言e5意識，知影ka7母語掠hoo7 tiau5 e5重要。Ma7是入來《台灣教會公報》食頭路了後，tsiah4對tsit4份報紙有khah4深e5認bat4。伊一開始tui3基層e5編輯做起，koh4出外走新聞、做記者，到尾--a3 tsiah4接總編輯tsit4个khang1-khue3。Tsit4擺主題伊號做「老身猶原在」，是beh4 ka7少年輩紹介：tse1是台灣頭一份報紙。一、來--者何人？巴克禮牧師kap4伊e5同伴巴克禮牧師細漢e5時tsun7 kap4一般人仝款，long2有想beh4蹛別莊、變好額e5夢想；後-- 來，伊感受著上帝呼召伊去傳福音，就ti7 16歲寫獻身文，beh4一世人做上帝e5工。Ti7蘇格蘭leh4讀Glasgow1大學e5時，巴克禮牧師kap4伊e5同學決志beh4去傳教，受訓了後派來台灣，開始in1宣教師e5一生。台灣頭一台印刷機是1880年馬雅各醫生tui3故鄉寄--來--e5，m7-koh4一開始無人e7-hiau2使用，機器tshai7 ti7 hia1真久。一直到四年後，巴克禮牧師趁歇假去ka7印刷技術學e7-hiau2，koh4成立「聚珍堂」tsit4間冊房，tsiah4開始ti7內底印報紙。Koh4因為hit4-tang1-tsun7拄著清法戰爭，《台灣府城教會報》（ tsit4-ma2 e5《台灣教會公報》）到隔年tsiah4正式發刊。第一版e5《台灣府城教會報》kan1-na1有四頁，頭版有兩个重點：第一，是ai3 e7-hiau2看聖冊，an2-ne1 m7免靠別人，就e7-sai2家己學習上帝e5道理；第二，是孔子字（漢字）真oh4，鼓勵基層e5人民學白話字，學習--起-來khah4緊，e7-tang3讀報紙、讀聖冊，m7-koh4學漢字e5智識份子ma7 m7-thang1 ka7白話字看輕，兩種字long2 ai3學。二、大膽狂徒？時代e5米該雅ti7 tsia1《台灣教會公報》創刊到tann1 hong5停刊三kai2。第一kai2是二戰e5時，去hoo7日本政府停刊。第二kai2是1969年，國民黨政府e5「國語政策」禁止台語白話字，tsuann9去hoo7停--起-來。第三kai2，是1987年，因為頭版標題寫紀念二二八事件40週年、訴求和平，結果ti7出刊e5透早，報紙就hoo7警備總部khok4--去。落尾幾十个人tsiunn7街遊行、抗議政府打壓宗教自由，koh4到市政府外口包圍、要求ka7報紙送--轉-來——ti7戒嚴時代，tse1是tsiann5勇敢e5行動。《台灣教會公報》用聖經內底e5故事，來比喻in1是「時代e5米該雅」。聖經記錄——米該雅講：「我ki2永活e5耶和華來講，耶和華對我講啥mih8，我beh4講伊。」意思是，就算是歹聽話，米該雅ma7 e7照實講--出-來。陳逸凡講，辦報紙無好空、講話無好聽，m7-koh4若上帝需要借in1講話，就e7繼續辦--落-去； ma7親像in1 ti7 1977年刊出e5人權宣言：「期待台灣tsiann5做一个新koh4獨立e5國家」——tioh8-ai3好膽行家己e5路。三、老身iau2在？百年身e5新氣象Tsit4一、二十年技術變化緊，《台灣教會公報》ma7慢慢仔leh4轉型，除了報紙，ma7設新聞網站、辦展覽、紹介hoo7少年人熟sai7。現在媒體傳播e5道理，ai3讀者有tshih8讚、有分享，tsiah4 e7 ti7網路e5茫茫大海內底hong5看--著；尤其若報導khah4敏感e5政治議題，ma7 e7影響著接觸e5人數，tse1對堅持理念e5《台灣教會公報》是一个考驗。陳逸凡ma7提醒，接收資訊e5時m7-thang1完全相信，tioh8-ai3有tsit4个意識，tsiah4 thang1保障家己e5網路人權。線頂看影片台語sa1攏有 - YooTube1 頻道https : / / reurl1 . cc / exDAex1 #台語sa1攏有講座專欄，本文使用教育部推薦漢字kap4臺灣閩南語羅馬字拼音方案。台文通訊BONG1報329期，2021年8月出刊。歡迎捐款贊助#李江却台語文教基金會（捐款可抵稅，匯款後請通知02-23112199 ）線上捐款(定期定額) https : / / donate1 . newebpay1 . com1 / Period1 / akhioh4 / lkk線上捐款(單筆) https : / / donate1 . newebpay1 . com1 / akhioh4 / lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。

