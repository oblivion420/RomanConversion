台文通訊BONG1報: 追思四男林智貓作者： Lim5 Bing5-sing1林智貓，你是林--家e5心肝寶貝，自從你加入林--家了後，gun2對動物有koh4-khah4深e5了解，ma7學習真濟做人e5道理，你陪伴智榮三兄弟成長，koh4 hoo7家內歡樂。你e7來林--家，是因為智洋想beh4飼狗仔，m7-koh4蹛ti7台北e5大樓社區，an2-ne1 e7影響著厝邊安寧，所以就無考慮。有一擺我參智洋去秀琴表姊hia1 tshit4-tho5，伊知影智洋beh4飼貓仔，講： 「 Tsit4隻柑仔色--e5真sui2，送--你--lah4 ！ 」你來台北e5頭一工，因為媽媽真驚動物，無kah4意貓仔，伊放聲「限lin2一禮拜就ai3 tshua7走。」你拄來e5時，因為來到新環境，無慣勢，m7食，tse1 hoo7 gun2真煩惱。M7-koh4第三工你就開始食mih8件--ah4，ma7開始tue3媽媽，tue3前tue3後。有一工我看著你跤跛跛，原來是tue3媽媽去浴間仔，無細膩跋倒，跋落去浴槽e5槽仔底。媽媽知影tsit4件代誌，緊載你去看醫生。Koh4一擺，你tue3媽媽行siunn1倚，suah4 hoo7伊踏著你e5跤，媽媽仝款趕緊tshua7你去看醫生。媽媽ui3排斥，變真心疼惜，ka7你當做家己e5囝，落尾手tsiah4 e7 koh4增加林智妹、林智烏兩隻貓仔。你ai3人關心--你，媽媽teh4看報紙e5時，你e7行來伊e5邊--a1徛--leh4，iaunn1-iaunn1叫幾若聲，媽媽若無tshap4--你，你感覺媽媽無關心--你，你就e7受氣，ka7報紙搶--去，咬hoo7破。Tsit4个時tsun7，媽媽就知影你需要關心，ai3聽你講話。我真愛揣你開講，m7-koh4你無愛tshap4--我，因為你kap4媽媽khah4好，tse1也莫怪，媽媽是真心疼--你--e5。M7-koh4，有tang1時仔，我e7半硬軟ka7你抱--leh4，beh4 kap4你tshit4-tho5 、 kap4你滾sng2笑。我講，俗語講： 「狗來富，貓來起大厝」，你來林--家也無紮銀兩，也無紮行李，飼料也食be7少，koh4無招財。你聽了無歡喜，假影beh4咬--我，然後liam1-mi1就koh4走--去。五男林智烏，伊是上細漢--e5，khah4無膽，真愛去揣--你，你睏ti7啥mih4所在，伊就行倚--去，然後un1落去你e5身軀邊。因為siunn1 kheh4，你睏無爽快，就徛起來beh4教訓烏烏，m7-koh4烏烏真phi5，伊倒--leh4，用跤kap4你sio1拍，你無法--伊，就將位讓hoo7--伊。冬天e5時tsun7，gun2 tiann7-tiann7看著你kap4烏烏攬做伙，兄弟仔感情真好，真hoo7人欣羨。Gun2知影你愛食魚仔，若是beh4食飯--ah4，你long2 e7用走--e5，媽媽若是無將飯菜囥好勢，你規尾魚仔拖--去。你tiann7-tiann7徛ti7冰箱邊--a1看著我就緊叫--我，講你beh4食mih8件。我看你目睭tsiah4大蕊，真m7甘，就抱你去開冰箱，hoo7你家己看，看有啥mih4愛食e5 mih8件。昨hng1 beh4暗仔接著媽媽真tioh8急e5聲，伊講，你koh4吐koh4 lau3，已經送去快樂動物病院--ah4。我下班，智榮ma7拄下課，gun2做伙去看--你，來到病院，智洋已經ti7 hia1問你e5病情。Gun2看著你倒ti7籠仔內，邊--a1有sang3-soo3，親像真艱苦。Gun2 ka7你鼓舞，你tioh8-ai3堅強，逐家long2真關心--你。你將身軀ping2過來tsit4爿，身軀iau2 teh4糾筋，gun2知影你真艱苦，ma7真m7甘。因為tsit4間病院無夠額e5設備來治你e5病，gun2趕緊開車beh4轉診去台北市內慈愛動物病院，ti7路--lih4智榮、智洋一直注目teh4看--你，驚你無法度koh4再忍耐，來到病院e5時，醫生馬上急救，經過醫生拚命急救了後，iau2是無法度將你e5性命救--tng2-來，tse1 hoo7 gun2真傷心。E7記得昨hng1早起我teh4食早頓e5時，你徛ti7邊--a1，tsoh8--日暗時你徛ti7冰箱邊--a1看--我，koh4叫--我，哪e7 tsiah4-ni7突然--lah4，你就an2-ne1來離開--gun2，gun2一時實在是無法度接受neh4。智平聽著你病危，馬上ui3台南坐暗車beh4來看--你，全家long2為你流目屎neh4。林智貓來林--家已經十年--ah4，你e5出現檢采是上帝e5旨意，你e5離開檢采ma7是上帝e5安排。Gun2懇求上帝kap4你同在，賜福hoo7--你，全家long2 e7懷念--你，因為lan2 long2是一家伙。#心內話專欄，本文使用教育部推薦漢字kap4傳統白話字拼音方案。台文通訊BONG1報313期，2020年4月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者： Lim5 Bing5-sing1林智貓，你是林--家e5心肝寶貝，自從你加入林--家了後，gun2對動物有koh4-khah4深e5了解，ma7學習真濟做人e5道理，你陪伴智榮三兄弟成長，koh4 hoo7家內歡樂。你e7來林--家，是因為智洋想beh4飼狗仔，m7-koh4蹛ti7台北e5大樓社區，an2-ne1 e7影響著厝邊安寧，所以就無考慮。有一擺我參智洋去秀琴表姊hia1 tshit4-tho5，伊知影智洋beh4飼貓仔，講： 「 Tsit4隻柑仔色--e5真sui2，送--你--lah4 ！ 」你來台北e5頭一工，因為媽媽真驚動物，無kah4意貓仔，伊放聲「限lin2一禮拜就ai3 tshua7走。」你拄來e5時，因為來到新環境，無慣勢，m7食，tse1 hoo7 gun2真煩惱。M7-koh4第三工你就開始食mih8件--ah4，ma7開始tue3媽媽，tue3前tue3後。有一工我看著你跤跛跛，原來是tue3媽媽去浴間仔，無細膩跋倒，跋落去浴槽e5槽仔底。媽媽知影tsit4件代誌，緊載你去看醫生。Koh4一擺，你tue3媽媽行siunn1倚，suah4 hoo7伊踏著你e5跤，媽媽仝款趕緊tshua7你去看醫生。媽媽ui3排斥，變真心疼惜，ka7你當做家己e5囝，落尾手tsiah4 e7 koh4增加林智妹、林智烏兩隻貓仔。你ai3人關心--你，媽媽teh4看報紙e5時，你e7行來伊e5邊--a1徛--leh4，iaunn1-iaunn1叫幾若聲，媽媽若無tshap4--你，你感覺媽媽無關心--你，你就e7受氣，ka7報紙搶--去，咬hoo7破。Tsit4个時tsun7，媽媽就知影你需要關心，ai3聽你講話。我真愛揣你開講，m7-koh4你無愛tshap4--我，因為你kap4媽媽khah4好，tse1也莫怪，媽媽是真心疼--你--e5。M7-koh4，有tang1時仔，我e7半硬軟ka7你抱--leh4，beh4 kap4你tshit4-tho5 、 kap4你滾sng2笑。我講，俗語講： 「狗來富，貓來起大厝」，你來林--家也無紮銀兩，也無紮行李，飼料也食be7少，koh4無招財。你聽了無歡喜，假影beh4咬--我，然後liam1-mi1就koh4走--去。五男林智烏，伊是上細漢--e5，khah4無膽，真愛去揣--你，你睏ti7啥mih4所在，伊就行倚--去，然後un1落去你e5身軀邊。因為siunn1 kheh4，你睏無爽快，就徛起來beh4教訓烏烏，m7-koh4烏烏真phi5，伊倒--leh4，用跤kap4你sio1拍，你無法--伊，就將位讓hoo7--伊。冬天e5時tsun7，gun2 tiann7-tiann7看著你kap4烏烏攬做伙，兄弟仔感情真好，真hoo7人欣羨。Gun2知影你愛食魚仔，若是beh4食飯--ah4，你long2 e7用走--e5，媽媽若是無將飯菜囥好勢，你規尾魚仔拖--去。你tiann7-tiann7徛ti7冰箱邊--a1看著我就緊叫--我，講你beh4食mih8件。我看你目睭tsiah4大蕊，真m7甘，就抱你去開冰箱，hoo7你家己看，看有啥mih4愛食e5 mih8件。昨hng1 beh4暗仔接著媽媽真tioh8急e5聲，伊講，你koh4吐koh4 lau3，已經送去快樂動物病院--ah4。我下班，智榮ma7拄下課，gun2做伙去看--你，來到病院，智洋已經ti7 hia1問你e5病情。Gun2看著你倒ti7籠仔內，邊--a1有sang3-soo3，親像真艱苦。Gun2 ka7你鼓舞，你tioh8-ai3堅強，逐家long2真關心--你。你將身軀ping2過來tsit4爿，身軀iau2 teh4糾筋，gun2知影你真艱苦，ma7真m7甘。因為tsit4間病院無夠額e5設備來治你e5病，gun2趕緊開車beh4轉診去台北市內慈愛動物病院，ti7路--lih4智榮、智洋一直注目teh4看--你，驚你無法度koh4再忍耐，來到病院e5時，醫生馬上急救，經過醫生拚命急救了後，iau2是無法度將你e5性命救--tng2-來，tse1 hoo7 gun2真傷心。E7記得昨hng1早起我teh4食早頓e5時，你徛ti7邊--a1，tsoh8--日暗時你徛ti7冰箱邊--a1看--我，koh4叫--我，哪e7 tsiah4-ni7突然--lah4，你就an2-ne1來離開--gun2，gun2一時實在是無法度接受neh4。智平聽著你病危，馬上ui3台南坐暗車beh4來看--你，全家long2為你流目屎neh4。林智貓來林--家已經十年--ah4，你e5出現檢采是上帝e5旨意，你e5離開檢采ma7是上帝e5安排。Gun2懇求上帝kap4你同在，賜福hoo7--你，全家long2 e7懷念--你，因為lan2 long2是一家伙。#心內話專欄，本文使用教育部推薦漢字kap4傳統白話字拼音方案。台文通訊BONG1報313期，2020年4月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。