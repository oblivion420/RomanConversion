台文通訊BONG1報: 追想四二四事件 kap4 gun2 tau1 （ 『我們家』 ） e5 故事 (第 3 pha1 )作者：黃晴美3分鐘 e2-kau2 e5 衝擊申請著獎學金，意外受著pa1-pa1 、 ma1-ma1 kap4阿兄e5 贊成kap4 鼓勵出國。因為事先並無準備，突然間有bue7 算leh4 tsue7 e5 tai7-tsi3 ai3 ti7短期內處理好； kap4 學校連絡，tshe7資料，初步了解Pittsburgh4 這個城市，美國這個國家、社會，申請護照、簽證，考TOEFL1，lui2 機票錢，kap4阿公、阿媽1-kua2 親tsiann5告別等等，koh4 有做衫a2 褲……。Ma1-ma1 煩惱我人tsiah4-nih8細漢，去hit4 個『巨人國』一定買bue7 著適當e5 衫thang1 穿。I1 tshua7 我去布店阿姨hia1 ping2 時裝雜誌、揀衫形、買布、量寸尺、剪裁；我tau3 tshia1 、 tau3 thinn7。做好試穿e5 時，感覺ka2-na2 teh4 時裝表演，真心適。Ma1-ma1 tsiu7我出國以後可能tu2--著e5 場合long2 去想--著，做好e5 衫1 類 1 堆，排1 排ti7地板，ma1-ma1 e5 朋友來，看--著笑講： 「 Bue7-su1 teh4 辦嫁妝--leh4 ！ 」。Tsiah4-nih8 tsue7 tai7-tsi3 積ti7短短1個暑假內面發生，尤其是其中大部分long2 是這世人第1 遍tu2--著-e5。Kui1 個人ka2-na2 hoo7人liah8 leh4 seh8-lin1-long1，long2 bue7 赴去想、去感覺，一直到tshe7著飛機頂e5 座位，安全帶縛好，tui3 細個玻璃窗a2 看--出-去，想beh4 ti7 1 大堆leh4 iat8 手e5人群中tshe7出pa1-pa1 、 ma1-ma1 kap4 兄弟小妹，tsiah4 hiong5-hiong5 醒--起-來，心肝頭疼1 下。我這tsua7 路hiah4-nih8遠，旅費hiah4-nih8貴，m7知siann2-mih4 時tsun7 tsiah4 會得koh4 看著in1 ，也 tsiah4想著ma1-ma1 這3 個月是用siann2-mih4 款e5 心情leh4 趕做hit4 箱衫hoo7--我；想beh4走tng2去ka7 ma1-ma1 mooh1--leh4，可惜已經bue7 赴--ah4，目屎bue7停，直直流--落-來。飛機飛kuan5--去，第1 遍tui3 天頂看台灣島，hiah4-nih8 sui2 e5 島，透過目屎看，sio2-khua2 霧霧，ka2-na2 圖中e5 仙境。我kam2 真正beh4 離開這個所在？ Ti7飛機頂哭jua7 久已經bue7 記--得-loo3。M7-koh4 iau2 會記得ti7 Pittsburgh4大學e5 第1 學期，尤其是tu2 開始hit4-tsam7，teh4 看冊e5 時tsun7，tiann7-tiann7看無幾頁，紙頂面e5字就會hiong5-hiong5 消失--去，換做gun2 tau1 1家伙a2 生活中e5 某1 個鏡頭。雖然ti7師大英語中心讀4年英語，上課long2 用英語，教師群內面ma7 有幾na7 位是美國人，ka1-ki7認為英語聽、講e5 能力算bue7 bai2，無想到去到美國ti7學校內聽課iau2 無siann2問題，m7-koh4 課外，尤其是校外，kap4 人接觸，有時a2 會kui1 句long2 聽無。有1 遍，我請1 個人ka7 i1 tu2-tsiah4 講--過e5 hit4 2 字慢慢a2 koh4 講--1-遍，tsiah4 聽出i1 講--e5 原來是1 句真簡單e5 話。I1 tsiu7前1 字e5 最後1 音（準做子音） kap4 續--落-去hit4 字e5頭1 音（準做母音）連起來講，就an2-ni1 幾個短字連做1 個長字。聽bat4 以後ka1-ki7大聲笑--出-來。這個語言現象ti7英語中心有讀過，也有聽過幾個a2 例句，m7-koh4 可能因為hit4 幾個美國老師ti7台灣tua3 久--loo3，koh4 遷就學生聽英語e5 能力，自然就ka7講話e5 速度放慢--去，發音也講khah4 清楚。Gun2 無機會ti7實在e5 生活中去練習聽kap4 講，讀--著e5 hit4-kua2 智識ti7需要e5 時suah4 bue7-hiau2 用。開始hit4 月日，我kap4 2 個「外省」 tsa1-boo2 gin2-a2 做伙稅厝，kui1 日long2 講華語。以後搬入去學生宿舍kap4 2 個美國女學生tua3 ，就long2 講英語。Kap4 台灣厝--nih4 e5 人連絡，無錢thang1 kha3 電話，寫phue1 tng2--去ma7是用華語想，用華語寫，tua3 ti7台灣e5 時用e5 40 % 台語就an2-ni1 tui3 我e5 生活中消失--去，一直到去參加新留學生歡迎會hit4 暗。歡迎會ti7 1 個老資格留學生e5 厝--nih4 舉行。我到.以後kap4逐家sang7款用華語交談。Ti7 beh4 去灶kha1 e5 路--nih4 tu2 著1 對tu2-tsiah4 到e5 翁boo2，主人替gun2 紹介了後，in1 開嘴用台語kap4 我講話。我聽有in1 問e5 簡單問題，我e5 回答ma7 清清楚楚ti7頭殼內，我嘴開--起-來，想beh4 用台語回答e5 時，hit4-kua2 話nah4 會suah4 ke5-tiau5--leh4，講bue7出--來，ka2-na2 e2-kau2-a2。實際上可能kan1-tann1 tshian5 3 秒鐘就tshe7 出hit4-kua2 台語字來，感覺上ka2-na2 有3分鐘hiah4-nih8 久。Hit4 暗，我就thiau1-kang1 去tshe7會講台語e5 人講話，雖然講話中tiann7-tiann7摻1-kua2 華語。照我hit4 暗所受著「竟然講bue7 出ka1-ki7 e5 母語」這個衝擊來看，自財kha3 電話來邀請e5 時，短短1 、 2 句是講華語。Hit4 暗e5 『長談』應該是台語為主、用台語講bue7 出--來e5 時，tsiah4 摻英語kap4 華語。自財（台南人，加我3 歲） e5 台語比我好tsiok4 tsue7。Kap4 i1 來往，我e5 台語m7-na7 tiann7-tiann7用e5 40 %真緊就koh4 走to3-tng2--來，因為歹習慣無leh4 講e5 hit4 40 % ma7 慢慢a2 直直tng2--來。參加台獨運動以後，逐家見面、開會long2 講台語，「收復失土（台語） 」 e5 速度變koh4-khah4 緊，可惜真tsue7 學術性e5 語詞因為當初是用華語學--e5，beh4 學用台語講，進度khah4 慢，大部分e5 台語諺語ma7 iau2 停ti7看bat4 、 bue7-hiau2 講e5 程度，寫phue1 、寫文章iau2 是繼續用華語文。【 Iau2 未煞，tsiah4-koh4 繼續】說明：本文2001 . 07 . 15刊佇《台文BONG1報》雜誌第59期，台灣人寫真專欄； Hit4時e5 《台文BONG1報》羅馬字採用白話字。#台文BONG1報#台灣人寫真#黃晴美# 424歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。-----------------------------------------------------------------------------------------------天涯‧人間‧晴美：黃晴美紀念文集作者：黃文雄、鄭自才、黃晴美等編者：廖宜恩、陳豐惠ISBnn1 ： 9789578018426出版日期： 2018 . 03 #前衛出版社E1-mail1 ： a47911 @ ms151 . hinet4 . net4服務電話： 02-25865708傳真電話： 02-25863758地址：台北市中山區農安街153號4樓之3書籍介紹  http : / / www . avanguard1 . com1 . tw / m1 / 2001-1609-799861-1 . php