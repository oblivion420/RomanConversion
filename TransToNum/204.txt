台文通訊BONG1報: Puah8-pue1
#台灣人寫真 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報320期，2020年11月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。

作者：蕭聿萱「萱--e5，來ka7阿公報到，ai3 e7記得講家己e5名！」逐擺tng2阿媽in1兜，阿媽long2 e7講tsit4句話。阿公過身到tann1已經十外冬--ah4，阿媽講e5「ka7阿公報到」其實就是拜阿公e5神主牌仔。阿公過身e5時tsun7我tsiah4九歲nia7-nia7，坦白講，我對伊tsiann5實是無啥印象。我甚至已經無法度想起伊e5聲是kuan5是低，ma7無法度想起我徛ti7伊邊--a1 e5時，我e5身kuan5到in1身軀e5佗位。M7-koh4伊iau2是有時tsun7 e7出現ti7我e5夢中，夢中e5伊坐ti7客廳看報紙，阿媽坐ti7邊--a1揀菜，就親像伊koh4在世e5時仝款。我e7記得阿公過身hit4工，阿媽是偌堅強，堅強kah4 m7願哭出聲。阿媽是tsiok4愛阿公--e5。一般來講，拜祖先是燒金紙就好，m7-koh4因為bat4有親tsiann5夢著阿公來ka7伊講無錢thang1 khai1，所以無論是清明、重陽iah4是做忌，阿媽一定e7 au2 tsiok4濟金元寶，交代阮tsia1-e5做孫--e5提去燒hoo7阿公。十幾冬過去--ah4，阿媽猶原leh4 au2金元寶。「萱--e5，阿公食飽--ah4。」阿媽若是講出tsit4句話，就表示伊puah8著siunn7-pue1，ma7代表阮beh4準備去燒金紙kap4金元寶--ah4。坦白講，燒金紙tsit4件代誌是tsiok4無聊--e5 ；熱天免講，已經熱kah4 beh4害，koh4 ai3忍受hit4个火leh4燒，真正是e7燒kah4懷疑人生；有時tsun7就算是寒天，ma7有可能拄著落雨，tsit4个時tsun7 tioh8-ai3 bih4 ti7 ni5-tsinn5跤，iau2是ke1減e7 ak4著雨。我bat4問過媽媽，阿媽beh4 au2金元寶au2 kah4 tang1時？「Mai3 an2-ne1問，tse1 ma7是阿媽e5一个寄託。」我ma7有問逐擺long2 kap4我做伙去燒金紙e5苦主，阮小妹。「檢采e7一直到阿媽tng2--去e5 hit4个時tsun7。」我ma7是an2-ne1想neh4。頂擺tng2阿媽in1兜e5時tsun7，阿媽看--起-來tsiok4歡喜--e5，伊一直kap4我講小學同學會e5代誌，我koh4叫是阿媽今年有tng2去伊e5故鄉——彰化二水。「阿媽你是tang1時去同學會--e5 ？」「20冬進前啊，hit4當時是lin2阿公開車載我tng2--去--e5。」我bat4聽過一个講法，人若食老，就e7開始越頭看家己e5青春。我感覺tse1是tsiok4合理e5代誌，畢竟人生kan1-na1一擺nia7-nia7，精彩--e5通常long2 ti7少年時代。阿媽e5青春，十頁內底，十頁long2 e7-sai2揣著阿公e5形影。阿媽ma7 tiann7-tiann7提一寡古早e5相片出--來，hoo7阮臆佗一个是阿公。「Lin2阿公少年e5時tsun7有緣投--無？」雖然阿媽是喙笑目笑，ma7無法度ka7伊e5思念am1-kham3--起-來。Hit4年，阿公確定得著癌症e5時，已經是尾期--ah4。詳細e5情形我是m7知，m7-koh4阿公kann2-na2早早就ka7家己e5後事鋪排好勢，ma7一定有kap4阿媽參詳；我e7 an2-ne1感覺是因為阿公e5塔位是「雙人房」。是neh4，in1已經代先ka7阿媽e5塔位買好--ah4。聽--起-來是一件e7 hoo7人起毛管e5代誌，但是阿媽從來m7 bat4對「死亡」表現出一sut4-sut4仔驚惶。阿媽是tsiok4愛阿公--e5。逐擺去靈骨塔e5時，阿媽long2 e7 tshuan5兩个十箍e5銀角仔當做是pue1。我一直long2有看著阿媽e5眼神，伊puah8-pue1 e5一目nih4仔，伊e5期待，kap4 puah8--出-來是笑pue1 e5無奈，無pue1 e5失望，koh4有siunn7-pue1 e5心滿意足。Ai3用puah8-pue1 e5方式tsiah4有法度kap4親愛--e5講話，tsit4款代誌我真正iau2無法想像。阿媽是偌堅強，堅強kah4從來m7 bat4大聲哭--出-來。我koh4 e7記得阿公過身e5前一工，其實阮long2知影阿公e5時間已經差不多--ah4，除了阿媽。阿媽規工無歇睏，伊就坐ti7阿公邊--a1，按怎long2無願意放棄急救。雖bong2阿公人已經無意識，三魂七魄ma7 long2歸天--ah4。講再見，he1是偌痛苦e5代誌；我m7知阿媽hit4當時leh4想啥，m7-koh4「阿媽e5青春」tsit4本冊，過了hit4工，就be7 koh4看著阿公e5形影。我是m7知影阿媽kap4阿公e5愛情故事，雖然hit4个年代應該是相親，無，就是爸母叫你結婚就結婚，是無法選擇--e5。順sua3講--一-下，因為hit4个年代e5人long2 khah4早結婚，所以我到tsit4个年歲iau2未結婚對阿媽來講已經是tsiok4老、 tsiok4 m7-thang1--ah4。「萱--e5，你tang1時beh4結婚？阿媽e5時間已經賰無偌濟--looh4 ！」M7-koh4 tsit4-ma2就是an2-ne1，我koh4 leh4讀大學，koh4 leh4寫tsit4篇文章，除了燒金紙以外koh4有tsiok4濟tsiok4濟代誌beh4做；阿媽ma7 iau2是e7繼續思念阿公，繼續au2金元寶，繼續叫阮tsia1-e5做孫--e5去燒金紙kap4金元寶hoo7阿公。阿媽e7 an2-ne1過生活，一直到伊beh4 tng2--去e5 hit4一工。「Be7--lah4 ！阿媽你一定e7食百二--lah4 ！」#台灣人寫真 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報320期，2020年11月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
