台文通訊BONG1報: 喙食，hoo7 kha1-tshng1坐siau3
作者：賴朝和

古早人講：「民以食為天」，ti7 khah4早經濟khah4無發達e5農業社會，大部份民眾生活上上基本e5要求，就是ng3望逐日long2 e7得三頓飽，只是現時代lan2台灣經濟發達，除了一寡散食e5弱勢社會邊緣人士，以及一寡仔想beh4減肥健身、宗教修行iah4是破病e5人以外，基本上已經tsiann5少人e7拄著非自願iau1餓e5狀況。

Lan2國校仔long2有讀過「病從口入，禍從口出」tsit4句語詞，ti7 khah4早e5時代公共衛生逐家khah4無重視，大人參囡仔因為喙食無注意衛生，腹肚疼lau3屎是民眾日常去hoo7醫生看上主要e5症頭之一。Tse1其中輕--者是普通e5胃腸炎，食兩三工仔胃腸藥就無啥mih4代誌，m7-koh4若是致著親像khoo1-le2-lah4 （霍亂） iah4是腸仔熱（傷寒） hit4類e5嚴重傳染病，症狀上主要是嚴重e5吐kap4 lau3，一般long2是無死ma7賰半條命。Tsit4-ma2 e5民眾大部份long2已經m7 bat4經歷khoo1-le2-lah4參腸仔熱大流行e5時代，只是逐年long2 ai3接受khoo1-le2-lah4 e5預防注射，可能猶原是年歲khah4濟e5民眾e5共同記持。俗語講「鐵拍e5身體be7堪得三工e5 lau3屎」，「喙食，hoo7 kha1-tshng1坐siau3」是khah4早社會相當su3常e5代誌。

Tue3公共衛生參醫藥科技na2發達，親像khoo1-le2-lah4參腸仔熱hit4類細菌所引起e5傳染病，tsit4-ma2 ti7 khah4先進e5國家long2已經tsiann5少發生疫情；罕得發生e5病例，ma7 long2 e7得有良好e5藥劑thang1好治療。M7-koh4，世界人口e5大量增加以及交通e5發達，現時代致著病毒性傳染病e5民眾suah4 na2來na2濟，因為病毒有逐不時發生突變e5特性，所以病毒感染也tsiann5做現代人類上主要e5致病原因之一，而且ma7是現代醫學tsiann5歹應付ham7應付be7了e5頭疼課題。

參「喙食，hoo7 kha1-tshng1坐siau3」相關e5病毒性症頭，上引起逐家注意--e5，應當就是tsit4一、二十年來逐年long2 e7發生e5腸病毒。腸病毒e5種類tsiann5濟，腸病毒e5感染是現代人類感冒e5致病原因之一，受腸病毒感染e5患者，lau3屎ma7是時常有e5症頭之一。大部份腸病毒e5症頭ti7現時代long2 be7有啥mih4大代誌，只是近年有一寡仔惡性e5腸病毒流行性明顯增加，一寡仔小朋友致病了後發展做嚴重e5病症，甚至有過往e5情形。科學家發現，惡性e5腸病毒主要是用手接觸了後經由喙舌傳染，所以學校參家庭環境衛生e5維護，以及小朋友tsiap8洗手e5衛生習慣，tsiann5做防止腸病毒湠染e5重要khang1-khue3。畢竟對致著腸病毒e5小朋友來講，病毒經由「喙食，hoo7 kha1-tshng1坐siau3」iau2算是小事，用性命坐siau3 he1 tsiah4是大代誌。

M7-koh4 tsit4-ma2，逐家上kai3驚惶e5病症，應當就是全世界tng1-leh4流行e5新冠肺炎。新冠病毒e5傳染能力tsiok4驚--人，引起e5疫情非常兇惡——主要經由喙、鼻、 iah4是目睭傳入患者e5身軀，而且世界衛生組織ma7有公佈講不明原因e5 lau3屎是新冠肺炎e5臨床條件之一，所以新冠肺炎ma7 e7-sai2算是「喙食，hoo7 kha1-tshng1坐siau3」e5病。只是新冠肺炎e5症狀虛虛實實，夯--起-來若變做重症，m7-na7 e7引起肺部嚴重e5病症，ma7 tsiann5容易造成往生iah4是tai3病尾e5不幸結果。目前短短e5一年外內底，ti7全世界已經造成數百萬人死亡，e7-sai2算是tsit4幾十年來上嚴重e5傳染病。

新冠病毒e5傳染性參變異性long2 tsiann5 kuan5，因為算是一款人類e5新型傳染病，所以包括預防射ham7治療藥物e5發展long2 iau2無成熟參夠額。民眾若beh4避免受著傳染，逐家暫時tioh8-ai3減少無必要e5鬥陣參接觸。除了照病毒kap4疫情e5發展，主動配合政府e5安排去接受各階段預防注射，ti7個人e5衛生方面ma7 ai3養成掛喙am1，而且適時洗tng7 iah4是消毒身軀參雙手e5習慣。徛家衛生方面除了加強清理參消毒，ma7 ai3注意厝內空氣e5流通。

喙食包括主動e5飲食以及無意中經由喙舌e5感染，一下無拄好就e7引起各種e5病症。Lau3屎是khah4早喙食無細膩所引起e5病症中上su3常發生e5症頭，iau1-sai5 koh4無重視衛生e5人ma7上容易致著tsit4類e5症頭。Ti7 lan2台灣有「喙食，hoo7 kha1-tshng1坐siau3」tsit4句俗語，除了強調注意飲食衛生e5重要，而且koh4-khah4 tsiap8 hoo7人用來king1體一寡人kan1-na1 e7-hiau2貪圖一時e5快樂，long2無去想講是m7是e7產生嚴重e5後果。

親像tsit4-ma2政府為著beh4控制新冠肺炎湠染所實施e5各種管制，難免e7造成逐家生活上e5無方便。有一寡人無tshap4各種e5禁令，違法進行puah8-kiau2 、烘肉、 iah4是其他各種無適當e5群體娛樂，tsit4款e5行為m7-na7家己容易受著病毒感染，而且ma7有可能進一步湠染hoo7 koh4-khah4濟人。到時tsun7除了家己「喙食，hoo7 kha1-tshng1坐siau3」，而且也有可能造成家己ham7別人受著重病甚至死亡e5威脅，所以逐家tioh8-ai3忍受暫時e5不便，千萬m7-thang1做出違背疫情管制e5行為。

「喙食，hoo7 kha1-tshng1坐siau3」雖然講有tang1時仔並m7是「惡有惡報」，只是m7管是飲食ham7環境衛生，iah4是日常e5觀念ham7行為，lan2猶原ai3儘量避免「喙食，hoo7 kha1-tshng1坐siau3」事件e5發生。


# Lan2來講看mai7 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報328期，2021年7月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：賴朝和古早人講：「民以食為天」，ti7 khah4早經濟khah4無發達e5農業社會，大部份民眾生活上上基本e5要求，就是ng3望逐日long2 e7得三頓飽，只是現時代lan2台灣經濟發達，除了一寡散食e5弱勢社會邊緣人士，以及一寡仔想beh4減肥健身、宗教修行iah4是破病e5人以外，基本上已經tsiann5少人e7拄著非自願iau1餓e5狀況。Lan2國校仔long2有讀過「病從口入，禍從口出」tsit4句語詞，ti7 khah4早e5時代公共衛生逐家khah4無重視，大人參囡仔因為喙食無注意衛生，腹肚疼lau3屎是民眾日常去hoo7醫生看上主要e5症頭之一。Tse1其中輕--者是普通e5胃腸炎，食兩三工仔胃腸藥就無啥mih4代誌，m7-koh4若是致著親像khoo1-le2-lah4 （霍亂） iah4是腸仔熱（傷寒） hit4類e5嚴重傳染病，症狀上主要是嚴重e5吐kap4 lau3，一般long2是無死ma7賰半條命。Tsit4-ma2 e5民眾大部份long2已經m7 bat4經歷khoo1-le2-lah4參腸仔熱大流行e5時代，只是逐年long2 ai3接受khoo1-le2-lah4 e5預防注射，可能猶原是年歲khah4濟e5民眾e5共同記持。俗語講「鐵拍e5身體be7堪得三工e5 lau3屎」，「喙食，hoo7 kha1-tshng1坐siau3」是khah4早社會相當su3常e5代誌。Tue3公共衛生參醫藥科技na2發達，親像khoo1-le2-lah4參腸仔熱hit4類細菌所引起e5傳染病，tsit4-ma2 ti7 khah4先進e5國家long2已經tsiann5少發生疫情；罕得發生e5病例，ma7 long2 e7得有良好e5藥劑thang1好治療。M7-koh4，世界人口e5大量增加以及交通e5發達，現時代致著病毒性傳染病e5民眾suah4 na2來na2濟，因為病毒有逐不時發生突變e5特性，所以病毒感染也tsiann5做現代人類上主要e5致病原因之一，而且ma7是現代醫學tsiann5歹應付ham7應付be7了e5頭疼課題。參「喙食，hoo7 kha1-tshng1坐siau3」相關e5病毒性症頭，上引起逐家注意--e5，應當就是tsit4一、二十年來逐年long2 e7發生e5腸病毒。腸病毒e5種類tsiann5濟，腸病毒e5感染是現代人類感冒e5致病原因之一，受腸病毒感染e5患者，lau3屎ma7是時常有e5症頭之一。大部份腸病毒e5症頭ti7現時代long2 be7有啥mih4大代誌，只是近年有一寡仔惡性e5腸病毒流行性明顯增加，一寡仔小朋友致病了後發展做嚴重e5病症，甚至有過往e5情形。科學家發現，惡性e5腸病毒主要是用手接觸了後經由喙舌傳染，所以學校參家庭環境衛生e5維護，以及小朋友tsiap8洗手e5衛生習慣，tsiann5做防止腸病毒湠染e5重要khang1-khue3。畢竟對致著腸病毒e5小朋友來講，病毒經由「喙食，hoo7 kha1-tshng1坐siau3」iau2算是小事，用性命坐siau3 he1 tsiah4是大代誌。M7-koh4 tsit4-ma2，逐家上kai3驚惶e5病症，應當就是全世界tng1-leh4流行e5新冠肺炎。新冠病毒e5傳染能力tsiok4驚--人，引起e5疫情非常兇惡——主要經由喙、鼻、 iah4是目睭傳入患者e5身軀，而且世界衛生組織ma7有公佈講不明原因e5 lau3屎是新冠肺炎e5臨床條件之一，所以新冠肺炎ma7 e7-sai2算是「喙食，hoo7 kha1-tshng1坐siau3」e5病。只是新冠肺炎e5症狀虛虛實實，夯--起-來若變做重症，m7-na7 e7引起肺部嚴重e5病症，ma7 tsiann5容易造成往生iah4是tai3病尾e5不幸結果。目前短短e5一年外內底，ti7全世界已經造成數百萬人死亡，e7-sai2算是tsit4幾十年來上嚴重e5傳染病。新冠病毒e5傳染性參變異性long2 tsiann5 kuan5，因為算是一款人類e5新型傳染病，所以包括預防射ham7治療藥物e5發展long2 iau2無成熟參夠額。民眾若beh4避免受著傳染，逐家暫時tioh8-ai3減少無必要e5鬥陣參接觸。除了照病毒kap4疫情e5發展，主動配合政府e5安排去接受各階段預防注射，ti7個人e5衛生方面ma7 ai3養成掛喙am1，而且適時洗tng7 iah4是消毒身軀參雙手e5習慣。徛家衛生方面除了加強清理參消毒，ma7 ai3注意厝內空氣e5流通。喙食包括主動e5飲食以及無意中經由喙舌e5感染，一下無拄好就e7引起各種e5病症。Lau3屎是khah4早喙食無細膩所引起e5病症中上su3常發生e5症頭，iau1-sai5 koh4無重視衛生e5人ma7上容易致著tsit4類e5症頭。Ti7 lan2台灣有「喙食，hoo7 kha1-tshng1坐siau3」tsit4句俗語，除了強調注意飲食衛生e5重要，而且koh4-khah4 tsiap8 hoo7人用來king1體一寡人kan1-na1 e7-hiau2貪圖一時e5快樂，long2無去想講是m7是e7產生嚴重e5後果。親像tsit4-ma2政府為著beh4控制新冠肺炎湠染所實施e5各種管制，難免e7造成逐家生活上e5無方便。有一寡人無tshap4各種e5禁令，違法進行puah8-kiau2 、烘肉、 iah4是其他各種無適當e5群體娛樂，tsit4款e5行為m7-na7家己容易受著病毒感染，而且ma7有可能進一步湠染hoo7 koh4-khah4濟人。到時tsun7除了家己「喙食，hoo7 kha1-tshng1坐siau3」，而且也有可能造成家己ham7別人受著重病甚至死亡e5威脅，所以逐家tioh8-ai3忍受暫時e5不便，千萬m7-thang1做出違背疫情管制e5行為。「喙食，hoo7 kha1-tshng1坐siau3」雖然講有tang1時仔並m7是「惡有惡報」，只是m7管是飲食ham7環境衛生，iah4是日常e5觀念ham7行為，lan2猶原ai3儘量避免「喙食，hoo7 kha1-tshng1坐siau3」事件e5發生。# Lan2來講看mai7 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報328期，2021年7月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
