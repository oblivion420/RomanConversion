台文通訊BONG1報: Tsit4款農村廣播，你kam2有聽--過？
若講著「廣播」，你頭殼內有啥mih4畫面？ Koh4若是講著「農村廣播」--leh4 ？台頂e5大米問坐ti7台跤e5聽眾。真濟人攑手回答講對廣播e5印象就是「老人」kap4「賣藥仔」。雖bong2 an2-ne1 e5電台tiann7-tiann7 hoo7人感覺是leh4「推銷產品」，少年人ma7無啥愛hoo7序大人聽，m7-koh4電台對農民、序大人來講是朋友，電台主持人分享生活上e5代誌，koh4 e7-tang3接call1 in1陪開講、唱歌，he1是偌好e5陪伴！

作穡人ti7田裡無閒e5時，e7-tang3聽廣播知影農業消息，khang1-khue3時間一目nih4就過--ah4 ；序大人踮厝內歇睏e5時，e7-tang3聽故事、聽歌，聽人kang2 be7無聊。聲音傳送到每一台la1-ji2-ooh4，共同e5話題hoo7廣播電台tsiann5做一个生活圈。聲音是方便koh4直接e5媒介，若是e7-tang3透過聲音改變現此時e5電台狀況，hoo7農村廣播行出無仝e5路，凡勢e7-tang3改變逐家對農村e5印象。所以tsit4個月台語sa1攏有邀請tng1-leh4用聲音做「農村運動」e5大米——林瓊美來kap4 lan2分享。

大米iau2未做農村廣播進前，伊bat4 ti7台北擔任配音員、做電台節目e5企劃，做久了後開始思考「聲音」kam2有無仝e5呈現方式？ Koh4 e7-tang3做啥mih4有意義e5代誌？ Sua3--落-來伊辭頭路、搬到宜蘭，開始過細漢leh4過e5農村生活，熟sai7 tsiok4濟少年農民朋友，大米m7-na7將過去e5記持揣倒tng2--來，ma7決定重新用聲音ka7農村e5代誌傳播--出-去。

第一項代誌就是「故事車環島」，大米tshua7媽媽到台灣各地採訪農民，koh4 ka7採訪e5內容分享ti7面冊頂kuan5，受著tsiok4大e5歡迎。Tsit4 tsua7旅行hoo7大米母仔囝long2改變--ah4，尤其是大米e5媽媽，伊開始相信友善、有機農業是tsiann5實--e5，ma7沓沓仔了解大米e5 khang1-khue3。

台灣seh8一lian3了後，大米tng2來宜蘭訪問在地農民，鉸做影片分享hoo7 YooTube1頂kuan5 e5觀眾，後來蘭陽電台邀請伊來做節目，hoo7規个宜蘭long2聽e7著大米e5聲音，就是《我愛深溝》kap4《米米之音》兩个節目。大米ti7節目內底訪問真濟農民朋友，過去農村tsiann5做一个「hong5 lau3勾--去」e5所在，致使序大人無愛hoo7囡仔作穡，感覺做農無出脫。大米希望透過廣播傳播聲音e5功能，消除逐家對農村e5偏見。親像有一擺，大米ti7節目講起一位「小玲」e5故事，小玲想beh4 tng2來農村做農民，suah4 hoo7序大人阻止，希望伊去都市揣koh4-khah4好e5頭路，甚至sio1罵、拍歹感情。大米講出tsit4个故事，koh4請聽眾call1 in1入來講家己e5想法，有真濟序大人支持小玲e5決定，ma7希望小玲厝內e5人ai3 ka7支持。Tsit4个結果hoo7大米tsiok4感動，因為透過廣播，無仝所在e5序大人e7-tang3互相討論，tse1 tsiah4是屬於農村e5聲音。

Tsit4-ma2大米ti7國立教育廣播電台主持《青農市集on1 air1》，少年人用koh4-khah4多元e5方式種作，農村tng1-leh4行向新e5方向，大米beh4將全台灣e5青年農民long2紹介hoo7聽眾熟sai7，hoo7農村e5聲音充滿自信、充滿活力來放送--出-去。

Ti7 tsit4場農村e5聲音運動內底，大米家己ma7感受tsiann5深，尤其e7 koh4-khah4注重生活，親像食sit8 iah4是其他e5生活細節。翻頭再了解農村生活、 hoo7農村發聲，ma7 e7 ka7家己揣倒tng2--來。因為聲音是上直接、方便e5媒介，大米e7繼續講hoo7 lan2聽，廣播ma7 e7用無仝e5方式繼續陪伴--lan2。

（本文是2019年12月初4 e5講座摘要記錄，主講者林瓊美（大米）是農村廣播「米米之音」創辦人、教育電台《青農市集On1 Air1》製作主持人）
#台語sa1攏有講座專欄，本文使用教育部推薦漢字kap4臺灣閩南語羅馬字拼音方案。

台文通訊BONG1報310期，2020年1月出刊。



--------------------------------------------

歡迎捐款贊助李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。



◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：邱宴藜






若講著「廣播」，你頭殼內有啥mih4畫面？ Koh4若是講著「農村廣播」--leh4 ？台頂e5大米問坐ti7台跤e5聽眾。真濟人攑手回答講對廣播e5印象就是「老人」kap4「賣藥仔」。雖bong2 an2-ne1 e5電台tiann7-tiann7 hoo7人感覺是leh4「推銷產品」，少年人ma7無啥愛hoo7序大人聽，m7-koh4電台對農民、序大人來講是朋友，電台主持人分享生活上e5代誌，koh4 e7-tang3接call1 in1陪開講、唱歌，he1是偌好e5陪伴！



作穡人ti7田裡無閒e5時，e7-tang3聽廣播知影農業消息，khang1-khue3時間一目nih4就過--ah4 ；序大人踮厝內歇睏e5時，e7-tang3聽故事、聽歌，聽人kang2 be7無聊。聲音傳送到每一台la1-ji2-ooh4，共同e5話題hoo7廣播電台tsiann5做一个生活圈。聲音是方便koh4直接e5媒介，若是e7-tang3透過聲音改變現此時e5電台狀況，hoo7農村廣播行出無仝e5路，凡勢e7-tang3改變逐家對農村e5印象。所以tsit4個月台語sa1攏有邀請tng1-leh4用聲音做「農村運動」e5大米——林瓊美來kap4 lan2分享。



大米iau2未做農村廣播進前，伊bat4 ti7台北擔任配音員、做電台節目e5企劃，做久了後開始思考「聲音」kam2有無仝e5呈現方式？ Koh4 e7-tang3做啥mih4有意義e5代誌？ Sua3--落-來伊辭頭路、搬到宜蘭，開始過細漢leh4過e5農村生活，熟sai7 tsiok4濟少年農民朋友，大米m7-na7將過去e5記持揣倒tng2--來，ma7決定重新用聲音ka7農村e5代誌傳播--出-去。



第一項代誌就是「故事車環島」，大米tshua7媽媽到台灣各地採訪農民，koh4 ka7採訪e5內容分享ti7面冊頂kuan5，受著tsiok4大e5歡迎。Tsit4 tsua7旅行hoo7大米母仔囝long2改變--ah4，尤其是大米e5媽媽，伊開始相信友善、有機農業是tsiann5實--e5，ma7沓沓仔了解大米e5 khang1-khue3。



台灣seh8一lian3了後，大米tng2來宜蘭訪問在地農民，鉸做影片分享hoo7 YooTube1頂kuan5 e5觀眾，後來蘭陽電台邀請伊來做節目，hoo7規个宜蘭long2聽e7著大米e5聲音，就是《我愛深溝》kap4《米米之音》兩个節目。大米ti7節目內底訪問真濟農民朋友，過去農村tsiann5做一个「hong5 lau3勾--去」e5所在，致使序大人無愛hoo7囡仔作穡，感覺做農無出脫。大米希望透過廣播傳播聲音e5功能，消除逐家對農村e5偏見。親像有一擺，大米ti7節目講起一位「小玲」e5故事，小玲想beh4 tng2來農村做農民，suah4 hoo7序大人阻止，希望伊去都市揣koh4-khah4好e5頭路，甚至sio1罵、拍歹感情。大米講出tsit4个故事，koh4請聽眾call1 in1入來講家己e5想法，有真濟序大人支持小玲e5決定，ma7希望小玲厝內e5人ai3 ka7支持。Tsit4个結果hoo7大米tsiok4感動，因為透過廣播，無仝所在e5序大人e7-tang3互相討論，tse1 tsiah4是屬於農村e5聲音。



Tsit4-ma2大米ti7國立教育廣播電台主持《青農市集on1 air1》，少年人用koh4-khah4多元e5方式種作，農村tng1-leh4行向新e5方向，大米beh4將全台灣e5青年農民long2紹介hoo7聽眾熟sai7，hoo7農村e5聲音充滿自信、充滿活力來放送--出-去。



Ti7 tsit4場農村e5聲音運動內底，大米家己ma7感受tsiann5深，尤其e7 koh4-khah4注重生活，親像食sit8 iah4是其他e5生活細節。翻頭再了解農村生活、 hoo7農村發聲，ma7 e7 ka7家己揣倒tng2--來。因為聲音是上直接、方便e5媒介，大米e7繼續講hoo7 lan2聽，廣播ma7 e7用無仝e5方式繼續陪伴--lan2。



（本文是2019年12月初4 e5講座摘要記錄，主講者林瓊美（大米）是農村廣播「米米之音」創辦人、教育電台《青農市集On1 Air1》製作主持人）

                      



#台語sa1攏有講座專欄，本文使用教育部推薦漢字kap4臺灣閩南語羅馬字拼音方案。

台文通訊BONG1報310期，2020年1月出刊。



--------------------------------------------

歡迎捐款贊助李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。



◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
