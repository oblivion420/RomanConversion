台文通訊BONG1報: 鬼蝶仔（一） （一）松--a7有歲--ah4，人不時an2-ne1 tiann7-tiann7 gong7神gong7神，be7記得東，be7記得西。伊ti7客廳一下坐--leh4，電視機就拍開，看無偌久，人suah4開始tuh4-ku1。M7知是伊teh4看電視，iah4是電視ti7-leh4看--伊？伊人有夠無頭神--e5，tiann7-tiann7 be7記得講家己tu2-tsiah4有食飯--無？ Suah4有tang1時仔食飽--ah4 koh4再食，tang1時仔be7記得食飯ma7 m7知iau1。In1牽手--e5，Yuki1陪伊去看醫生，講是腦神經退化。「 Sian9-sian2，tse1 kam2有藥仔thang1食？ 」 「 Hmh……1，藥是有--lah4 ！ M7-koh4我若開hoo7--伊，伊kam2 e7-hiau2按時食？ 」 「 Hiooh1 ！啊若無，beh4按怎？ 」 「上好是鼓勵伊去做家己有興趣e5活動，hoo7伊一寡刺激。拍麻雀，iah4 i7牌仔long2總好--lah4，an2-ne1頭殼khah4 be7一直退化！ 」 「 Hmh……1，m7-koh4 hit4款puah8-kiau2--e5 hoohnn1，伊long2 be7-hiau2 neh4 ！ 」 「上無，ke1減kap4人講話ma7好！ 」 Hit4日伊e5好朋友，阿木--a3 an2-ne1神秘神秘： 「 Hooh……1，松--a7，我提一項mih8件來送你koh8 ！ 」阿木--a3 m7知自tang1時開始興飼尾蝶仔（ bue2-iah8-a2 ），便若有啥mih4新--e5 、 khah4稀罕e5形體，就提來展寶。「你tshim2頭仔teh4看，可能無啥kah4意，甚至有淡薄仔恐怖，m7-koh4到路尾你可能e7入hoo7迷--去，像我an2-ne1--lah4 ！ 」阿木--a3自an2-ne1 mooh1一跤箱仔，好禮仔、輕輕仔ka7拍開。「 Ai1-io1 ？驚死人！有蟲--lah4 ？ 」 Yuki1去hoo7驚--著，tsuann9大哀一聲，規身軀e5雞母皮做一下long2 tshang3--起-來。伊自來ti7市街蹛慣勢，對hia1-e5杜定--lah4，蜈蜞--lah4，蛇--lah4，螿蜍--lah4，long2 an2-ne1活beh4驚--死。松--a7是庄跤大漢--e5，對田--裡永有e5萬物long2真熟sai7 koh8，甚至像牛屎，hit4款囡仔時代故鄉e5氣味hoo7伊上siau3念。「 Hahnn1 ？刺毛蟲？ 」伊真平靜掠阿木--a3看--一-下。「 Hooh……1，我ka7你講，tse1是我最近揣--著--e5，su3常真罕得看--見！在地e5人講tse1號做鬼蝶仔--lah4 ！ 」 「鬼仔？烏肉雞か ？ 」 「 Hmh……1，kah4烏骨雞--leh4，烏肉雞？ 」 「我是講おばけ --lah4 ！ 」 「啊……，我hia1-e5芋仔葉，早long2 ma7還hoo7老師--ah4 ！ 」 「 Hahnn1 ？啥mih4芋仔葉？ 」 「啊to1透早起來kap4人見面he1啊，おはよう --lah4 ！ 」 「鬼蝶仔？ Thai3有tse1名hiah4奇怪--e5 ？ 」 「 Hmh……1，m7知--leh4 ！ 」 「 Tse1有啥特別？ 」 「我ma7 be7-hiau2講。橫直你飼看mai7--leh4，就e7知--lah4 ！ 」自an2-ne1交代松--a7講ai3飼伊食啥mih4樹葉仔，物件囥--leh4，人就離開--ah4。「 Hooh……1，beh4走也be7-hiau2 sua3提提--走，害我就ai3 tsiok4忍耐ka7 piann3-tan3-sak4 ！ 」 Yuki1 ti7 kha1-tshng1後就kau7-kau7唸。松--a7對tse1天頂lak4--落-來e5禮物，並無排斥。Hit4尾蟲看--起-來bai2了有夠tsap8-tsng5，m7-na7身軀生毛tai3角，be7輸是啥mih4鱸鰻鱸tshuann3 e5大kioh4-siau3--leh4，而且規隻烏so5-so5，khah4無膽e5人看--著拍算e7吐。松--a7橫直閒閒，透早食飽就kap4 hit4尾蟲sio1對看，飼伊食葉仔，準做是一款做議量。Yuki1想著醫生講，若hoo7伊一寡刺激，對腦神經khah4好。就算講心肝內頭long2總是jiau5痕，m7-koh4 ma7是出在伊去pinn3。「 Ka7當做是teh4飼蠶仔（ tham5-a2 ） --lah4 ！ 」松仔飼蟲tshit4-tho5，ma7飼出趣味。頭起先e5 bai2 koh4怪，看一下久ma7慣勢--ah4。逐日ka7看，kann2-na2 long2有khah4大--一-sut4-仔。親像teh4 io1囡仔仝款，ng3望伊一暝大一寸，伊tiann7-tiann7用尺ka7量，khah4量ma7是一兩公分nia7-nia7。過tsiann5禮拜了後，kann2-na2 e7褪殼，原早e5 la1-sap4烏long2總褪tan3-sak4，規尾做一下變青，bih4 ti7樹葉內面，根本hoo7人看be7出是一尾蟲ti7 hia1。M7-koh4 khah4倚ka7看，伊胸前hit4對假目睭an2-ne1惡kiak4-kiak4，be7輸便若khi2-moo1無啥爽，就ka7人gin5 、 ka7人tsiau2 an2-ne1 ！ Koh4過tsiann5禮拜，hit4尾蟲吐絲編兩條索仔，ka7伊家己縛ti7樹葉仔頂，連tin2動to1 m7 tin2動，be7輸死--去仝款，自an2-ne1變做一个繭（ kian2 ）。松--a7逐日食飽就去看，be7輸作穡人teh4巡田水，m7-koh4 koh4-khah4看，ma7是一sut4仔tsun3-bun7 to1無。Koh4過tsiann5十工，有一擺雄雄聽著蔥脆e5聲，細細聲仔nia5。Hit4个繭lih8--開--ah4，liam1-mi1就看著烏too3紅e5頭殼，松--a7看kah4目睭long2無nih4，ma7 m7敢喘一下khui3。新性命beh4出世是hiah4-ni7拚勢，he7性命做一下總拚--出-去，真短e5時間就tui3繭內面鑽--出-來，ti7葉仔下面倒吊，本來iau2 jiau5-peh4-peh4 e5翼股hoo7伊大力ka7展開。有時伊un5-liau5仔tin2動伊e5翼仔，ti7 hia1恬恬仔thing3候辭水。是一隻頭到尾紅透枝e5尾蝶仔。Hit4款e5紅m7是一般喜事e5紅，像火舌an2-ne1紅kong3-kong3，規phian3紅pha3-pha3，紅kah4 e7出汁，紅kah4 e7驚--人。松--a7看kah4 long2 gang7--去。想be7到一粒真tsiann5細粒e5繭， e7-tang3變做tsiah4-ni7大隻e5蝶仔。等tsiok4久tsiok4久，m7知koh4過幾若點鐘，鬼蝶仔雄雄飛--起-來。Oo3啊，有夠豔麗--e5，be7輸是一pha1火ti7完全烏暗e5天頂跳舞仝款。松--a7看kah4入迷。Khah4久仔蝶仔kann2-na2飛了e7忝，tsuann9歇ti7松--a7 e5 tsing2頭仔。松--a7想講應該hoo7伊去厝外自由飛，一下去到外口suah4 tioh8一驚。街路上teh4行e5人早就行--過--ah4，m7-koh4 in1 e5影跡竟然顛倒頭行。順hia1-e5影跡看倒--tng2-來，連伊蹛e5 tsit4間厝suah4仝款一直行倒退，本來e5四層樓仔suah4變三層，變兩層，甚至iau2未起厝，kan1-na1囤一墩沙仔e5空地。愈看愈倒退，中央市場suah4變做日本時代e5屏東病院，iau2未去hoo7人燒--去hit4个模樣。時鐘long2行倒ping2，松--a7所看--著--e5，m7是目睭前e5形影nia7-nia7，仝一个時tsun7伊suah4看著過去e5影像，親像電影顛倒頭放仝款。老歲仔ti7伊e5面頭前行--過，順伊e5影跡看--去，suah4看著伊囡仔時代e5 sui2-buah4-buah4 、 sui2-tang1-tang1。人影suah4行倒退，愈來愈青春，愈來愈少年。M7-koh4，鬼尾蝶仔雄雄飛--起-來，所有e5幻影tsuann9 long2無--去。一下看著幻影，hoo7松--a7非常e5驚惶。M7-koh4一下消失--去--ah4，suah4 hoo7伊感覺真無彩、真拍損！自an2-ne1松--a7飼出興趣，一睏頭飼tsiok4濟隻，ma7飼kah4有夠認真。逐日long2是an2-ne1看了koh4再看，beh4等hia1-e5刺毛蟲kinn1繭。Sann1-kap4讀小說專欄，本文使用教育部推薦漢字kap4白話字。台文通訊BONG1報306期，2019年9月出刊。台文通訊BONG1報306期，2019年9月出刊。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：陳龍廷（一）松--a7有歲--ah4，人不時an2-ne1 tiann7-tiann7 gong7神gong7神，be7記得東，be7記得西。伊ti7客廳一下坐--leh4，電視機就拍開，看無偌久，人suah4開始tuh4-ku1。M7知是伊teh4看電視，iah4是電視ti7-leh4看--伊？伊人有夠無頭神--e5，tiann7-tiann7 be7記得講家己tu2-tsiah4有食飯--無？ Suah4有tang1時仔食飽--ah4 koh4再食，tang1時仔be7記得食飯ma7 m7知iau1。In1牽手--e5，Yuki1陪伊去看醫生，講是腦神經退化。「 Sian9-sian2，tse1 kam2有藥仔thang1食？ 」 「 Hmh……1，藥是有--lah4 ！ M7-koh4我若開hoo7--伊，伊kam2 e7-hiau2按時食？ 」 「 Hiooh1 ！啊若無，beh4按怎？ 」 「上好是鼓勵伊去做家己有興趣e5活動，hoo7伊一寡刺激。拍麻雀，iah4 i7牌仔long2總好--lah4，an2-ne1頭殼khah4 be7一直退化！ 」 「 Hmh……1，m7-koh4 hit4款puah8-kiau2--e5 hoohnn1，伊long2 be7-hiau2 neh4 ！ 」 「上無，ke1減kap4人講話ma7好！ 」 Hit4日伊e5好朋友，阿木--a3 an2-ne1神秘神秘： 「 Hooh……1，松--a7，我提一項mih8件來送你koh8 ！ 」阿木--a3 m7知自tang1時開始興飼尾蝶仔（ bue2-iah8-a2 ），便若有啥mih4新--e5 、 khah4稀罕e5形體，就提來展寶。「你tshim2頭仔teh4看，可能無啥kah4意，甚至有淡薄仔恐怖，m7-koh4到路尾你可能e7入hoo7迷--去，像我an2-ne1--lah4 ！ 」阿木--a3自an2-ne1 mooh1一跤箱仔，好禮仔、輕輕仔ka7拍開。「 Ai1-io1 ？驚死人！有蟲--lah4 ？ 」 Yuki1去hoo7驚--著，tsuann9大哀一聲，規身軀e5雞母皮做一下long2 tshang3--起-來。伊自來ti7市街蹛慣勢，對hia1-e5杜定--lah4，蜈蜞--lah4，蛇--lah4，螿蜍--lah4，long2 an2-ne1活beh4驚--死。松--a7是庄跤大漢--e5，對田--裡永有e5萬物long2真熟sai7 koh8，甚至像牛屎，hit4款囡仔時代故鄉e5氣味hoo7伊上siau3念。「 Hahnn1 ？刺毛蟲？ 」伊真平靜掠阿木--a3看--一-下。「 Hooh……1，我ka7你講，tse1是我最近揣--著--e5，su3常真罕得看--見！在地e5人講tse1號做鬼蝶仔--lah4 ！ 」 「鬼仔？烏肉雞か ？ 」 「 Hmh……1，kah4烏骨雞--leh4，烏肉雞？ 」 「我是講おばけ --lah4 ！ 」 「啊……，我hia1-e5芋仔葉，早long2 ma7還hoo7老師--ah4 ！ 」 「 Hahnn1 ？啥mih4芋仔葉？ 」 「啊to1透早起來kap4人見面he1啊，おはよう --lah4 ！ 」 「鬼蝶仔？ Thai3有tse1名hiah4奇怪--e5 ？ 」 「 Hmh……1，m7知--leh4 ！ 」 「 Tse1有啥特別？ 」 「我ma7 be7-hiau2講。橫直你飼看mai7--leh4，就e7知--lah4 ！ 」自an2-ne1交代松--a7講ai3飼伊食啥mih4樹葉仔，物件囥--leh4，人就離開--ah4。「 Hooh……1，beh4走也be7-hiau2 sua3提提--走，害我就ai3 tsiok4忍耐ka7 piann3-tan3-sak4 ！ 」 Yuki1 ti7 kha1-tshng1後就kau7-kau7唸。松--a7對tse1天頂lak4--落-來e5禮物，並無排斥。Hit4尾蟲看--起-來bai2了有夠tsap8-tsng5，m7-na7身軀生毛tai3角，be7輸是啥mih4鱸鰻鱸tshuann3 e5大kioh4-siau3--leh4，而且規隻烏so5-so5，khah4無膽e5人看--著拍算e7吐。松--a7橫直閒閒，透早食飽就kap4 hit4尾蟲sio1對看，飼伊食葉仔，準做是一款做議量。Yuki1想著醫生講，若hoo7伊一寡刺激，對腦神經khah4好。就算講心肝內頭long2總是jiau5痕，m7-koh4 ma7是出在伊去pinn3。「 Ka7當做是teh4飼蠶仔（ tham5-a2 ） --lah4 ！ 」松仔飼蟲tshit4-tho5，ma7飼出趣味。頭起先e5 bai2 koh4怪，看一下久ma7慣勢--ah4。逐日ka7看，kann2-na2 long2有khah4大--一-sut4-仔。親像teh4 io1囡仔仝款，ng3望伊一暝大一寸，伊tiann7-tiann7用尺ka7量，khah4量ma7是一兩公分nia7-nia7。過tsiann5禮拜了後，kann2-na2 e7褪殼，原早e5 la1-sap4烏long2總褪tan3-sak4，規尾做一下變青，bih4 ti7樹葉內面，根本hoo7人看be7出是一尾蟲ti7 hia1。M7-koh4 khah4倚ka7看，伊胸前hit4對假目睭an2-ne1惡kiak4-kiak4，be7輸便若khi2-moo1無啥爽，就ka7人gin5 、 ka7人tsiau2 an2-ne1 ！ Koh4過tsiann5禮拜，hit4尾蟲吐絲編兩條索仔，ka7伊家己縛ti7樹葉仔頂，連tin2動to1 m7 tin2動，be7輸死--去仝款，自an2-ne1變做一个繭（ kian2 ）。松--a7逐日食飽就去看，be7輸作穡人teh4巡田水，m7-koh4 koh4-khah4看，ma7是一sut4仔tsun3-bun7 to1無。Koh4過tsiann5十工，有一擺雄雄聽著蔥脆e5聲，細細聲仔nia5。Hit4个繭lih8--開--ah4，liam1-mi1就看著烏too3紅e5頭殼，松--a7看kah4目睭long2無nih4，ma7 m7敢喘一下khui3。新性命beh4出世是hiah4-ni7拚勢，he7性命做一下總拚--出-去，真短e5時間就tui3繭內面鑽--出-來，ti7葉仔下面倒吊，本來iau2 jiau5-peh4-peh4 e5翼股hoo7伊大力ka7展開。有時伊un5-liau5仔tin2動伊e5翼仔，ti7 hia1恬恬仔thing3候辭水。是一隻頭到尾紅透枝e5尾蝶仔。Hit4款e5紅m7是一般喜事e5紅，像火舌an2-ne1紅kong3-kong3，規phian3紅pha3-pha3，紅kah4 e7出汁，紅kah4 e7驚--人。松--a7看kah4 long2 gang7--去。想be7到一粒真tsiann5細粒e5繭， e7-tang3變做tsiah4-ni7大隻e5蝶仔。等tsiok4久tsiok4久，m7知koh4過幾若點鐘，鬼蝶仔雄雄飛--起-來。Oo3啊，有夠豔麗--e5，be7輸是一pha1火ti7完全烏暗e5天頂跳舞仝款。松--a7看kah4入迷。Khah4久仔蝶仔kann2-na2飛了e7忝，tsuann9歇ti7松--a7 e5 tsing2頭仔。松--a7想講應該hoo7伊去厝外自由飛，一下去到外口suah4 tioh8一驚。街路上teh4行e5人早就行--過--ah4，m7-koh4 in1 e5影跡竟然顛倒頭行。順hia1-e5影跡看倒--tng2-來，連伊蹛e5 tsit4間厝suah4仝款一直行倒退，本來e5四層樓仔suah4變三層，變兩層，甚至iau2未起厝，kan1-na1囤一墩沙仔e5空地。愈看愈倒退，中央市場suah4變做日本時代e5屏東病院，iau2未去hoo7人燒--去hit4个模樣。時鐘long2行倒ping2，松--a7所看--著--e5，m7是目睭前e5形影nia7-nia7，仝一个時tsun7伊suah4看著過去e5影像，親像電影顛倒頭放仝款。老歲仔ti7伊e5面頭前行--過，順伊e5影跡看--去，suah4看著伊囡仔時代e5 sui2-buah4-buah4 、 sui2-tang1-tang1。人影suah4行倒退，愈來愈青春，愈來愈少年。M7-koh4，鬼尾蝶仔雄雄飛--起-來，所有e5幻影tsuann9 long2無--去。一下看著幻影，hoo7松--a7非常e5驚惶。M7-koh4一下消失--去--ah4，suah4 hoo7伊感覺真無彩、真拍損！自an2-ne1松--a7飼出興趣，一睏頭飼tsiok4濟隻，ma7飼kah4有夠認真。逐日long2是an2-ne1看了koh4再看，beh4等hia1-e5刺毛蟲kinn1繭。（後期繼續） Sann1-kap4讀小說專欄，本文使用教育部推薦漢字kap4白話字。台文通訊BONG1報306期，2019年9月出刊。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。