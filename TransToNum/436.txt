台文通訊BONG1報: 我囡仔時代e5中晝放學
李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：鍾育紋

中晝12點，散學e5鐘仔聲一tan5，導師若講e7-ing9去排隊--ah4，所有e5囡仔m7管是ai3揹冊包仔e5低年仔，iah4是e1晡koh4 ai3 tng2來上課e5 kuan5年仔，long2 ma7三步做兩步行，用上緊e5速度到校門口e5大埕hia1，恬靜仔恬靜照順序排好勢，thing3候導護老師宣佈e7-tang3起行。E7記得hit4-tang1-tsun7逐家e5目色long2 tsiok4金--e5，互相使目尾提醒ai3 ka7隊伍排hoo7整齊，上好是hoo7導護老師宣佈講：「今仔日福田里e5排隊上乖，來，lin2先行！」Guan2 tsit4隊--e5就歡喜kah4喙笑目笑，隨个仔隨个m7敢出聲緊tue3隊伍直直行。Hit4个時tsun7逐家想--e5應該long2 sio1-siang——5跤步m7-thang1 tshian5 、緊趕到厝就tioh8--ah4。啥mih4 seh8去kam2仔店小趖一下iah4是先去lim1一杯仔涼--e5 tsiah4來tng2，long2 ma7是「天落紅雨馬發角」——無可能e5代誌--lah4 ！

Tse1是啥mih4情形？ Tse1就是我讀國校仔時代學校中晝放學e5現場。是按怎guan2 e7乖kah4 tsit4號形？ Kam2是因為逐家tng1-leh4大、腹肚iau1 kah4擋be7 tiau5，kan1-na1想beh4趕緊食晝？ M7是oo7 ！上主要是為著電視ti7中晝12點到12點半，beh4搬黃俊雄布袋戲--lah4 ！若是跤手siunn1過慢鈍， uann3 tng2--去你就免看！ Guan2 tsit4鄰--e5有ka7算--過，若準講有才調準時出發，差不多片頭e5歌唱煞了兩、三分鐘就e7到厝，布袋戲tshim2開始e5時koh4 e7 ka7前一工e5劇情小交代--一-下，所以guan2 hit4時接leh4看iau2算是無落勾--去。講到tsia1，guan2就tsiok4欣羨hit4幾鄰仔蹛ti7庄頭、離學校上近e5同學，聽講有e5 ti7片頭曲iau2 leh4唱e5時就到厝--ah4，thai3 e7有tsiah4好空e5代誌？

Guan2兜是做生理--e5，kap4一般e5人家厝無仝，電視是囥ti7店頭tsit4爿，我到厝e5時，有幾个仔蹛庄尾e5囡仔e7 tue3 leh4徛ti7 guan2兜鐵門仔邊，就tshai7 ti7 hia1 m7願走，目睭koh4對guan2兜e5電視tsia1金金siong3，逐家long2 ma7看kah4神神神。M7-koh4廣告e5時間若到，in1就跤底抹油走kann2-na2飛--leh4，趁廣告e5時間緊tsong5 tng2去隨人e5厝--裡接leh4繼續看電視。拄開始，kan1-na1有一兩个仔ti7 guan2兜門口做伙看，無偌久了後suah4變做七八个，koh4 long2是我無熟sai7 e5 kuan5年級--e5，食飯e5時tsun7有人ti7邊--a1 leh4 siong3，雖bong2知影m7是leh4看--我，我ma7是感覺礙虐礙虐。我偷偷仔ka7阿母講e7-ing9叫in1 mai3徛ti7 lan2兜門跤口--無，阿母suah4文文仔笑，tsiah4開喙講：「無要緊--lah4 ！ Hoo7 in1看一下仔電視ma7 be7按怎啊！廣告e5時你beh4叫人mai3走，人ma7是無愛留--落-來--e5 oo7 ！」


#光景bong2 ue7專欄，本文使用教育部推薦漢字kap4臺灣閩南語羅馬字拼音方案。
台文通訊BONG1報304期，2019年7月出刊。



歡迎捐款贊助#李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1

有固定的長期捐款， 讓更多的台語文相關計畫可以穩定的推行，感謝逐家。


郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
