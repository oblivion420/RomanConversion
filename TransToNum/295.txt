台文通訊BONG1報: 七娘媽粿
作者：林淑卿

天拄光，阮阿母就ti7埕斗，咾咕石邊e5石磨頂e1米，準備明仔載透早炊七娘仔粿，祭拜七娘媽。

阮祖先tui3唐山福建漳州府，渡過烏水溝來到澎湖白沙鄉，唯一無靠海e5所在安身，囝孫代代ti7 tsia1生湠。阮庄頭e5口音kap4祭拜神明e5風俗，kap4隔壁庄有淡薄仔無仝款。但是，對神明敬意e5心是仝款。

阮阿母ka7洗好e5在來米，按米桶盤過石磨頂，額頭大粒汗細粒汗，慢慢仔e1出米漿，流落舂臼頂e5麵粉袋仔內，ka7麵粉袋仔縛好，倚ti7椅liau5邊，用石頭硩am2。林--家祖厝邊有兩欉百年e5粿葉樹，囡仔ti7樹頂peh4 kuan5 peh4低，ka7上大葉e5粿葉挽ti7竹籠內，紮tng2去厝--裡，準備炊粿用。

上鬧熱就是七娘媽生hit4一工，阮阿母透早就ka7硩am2 e5米漿，liam3做細塊細塊，落鼎炒熟，起鼎nua2-nua2--leh4，用棍仔摃hoo7平，koh4用食飯碗印模。圓圓e5七娘媽粿，代表團圓。

鼎內鋪一層粿葉仔，七娘媽粿就囥ti7粿葉仔頂，鼎蓋kham3好，鼎邊有縫e5所在，就用tam5-tam5 e5麵粉袋仔that4 hoo7 ba7。50年代阮iau2細漢，負責顧灶火，khiu2風管e5聲音，tui3大聲漸漸細聲，火就穩定。

逐年e5七娘媽生，一定e7落雨；今年奇怪--e5是，到下晡4點左右雨就停--ah4。Tsit4時tsun7，厝邊隔壁就ka7案桌，搬去門跤口，祭品點香祈求七娘媽保庇厝內e5囡仔健康、平安。祭品有福金、七雙箸，阮阿母e7準備七碗無仝款e5手路菜。七娘媽粿是其中e5一項，面頂掖白糖kap4塗豆粉；若是掖別款mih8件，就礙味。一塊粉餅，一條紅線，一面鏡。針線、尺kap4鉸刀，是beh4 hoo7織女裁剪新衫。水紅仔色、白色e5春仔花各七蕊，面盆te2清水，鋪一條面巾，hoo7牛郎kap4織女，一年只有一擺ti7鵲橋見面，傷心拭目屎用--e5。

拜拜e5時tsun7，阮阿母踏話頭，禁止阮囡仔厚話屎：「囡仔人，有耳無喙。」Hit4時tsun7，就是阮kap4厝邊隔壁e5囡仔，做伙tui3庄頭seh8到庄尾，規陣hi1-hi1-hua7-hua7，看佗一家祭拜七娘媽e5菜料khah4 phong1-phai3，看kah4吞喙瀾，tsiah4甘願tng2去厝。

日頭沉落海進前，差不多5點左右，tioh8-ai3拜好收案桌。Tsit4時tsun7，阮阿母ka7春仔花囥ti7洗面水頂面，替iau2-koh4是嬰仔e5小妹，雙手放hoo7輕輕，溫柔ka7伊洗面、拭手，一面唸：「七娘媽sui2，洗洗hoo7 sui2。」了後tsiah4輪著厝內e5阿姊洗。聽講用拜過七娘媽e5水洗面，e7親像織女仝款sui2。Sua3--落是縛紅線，喙唸：「絭綰（ kng3-kuann7 ）過後，紅kah4 hoo7你食kah4老老老。」保庇健康平安，長歲壽。

澎湖七娘媽生，由厝內女性長輩主持祭拜儀式，tshua7細漢囡仔做伙ka7七娘媽祈求平安。澎湖海島生活艱苦，ti7 tsia1生活e5婦jin5人，內內外外long2 ai3 e7。Tsiunn7山作穡，落海掠魚，奉待序大人，照顧嬰仔，每一位婦jin5人，若無--三-二-步-七-仔，tsiok4歹擔起tsit4个家。

七娘媽生，ma7是leh4記念澎湖代代母親e5偉大精神。
李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：林淑卿天拄光，阮阿母就ti7埕斗，咾咕石邊e5石磨頂e1米，準備明仔載透早炊七娘仔粿，祭拜七娘媽。阮祖先tui3唐山福建漳州府，渡過烏水溝來到澎湖白沙鄉，唯一無靠海e5所在安身，囝孫代代ti7 tsia1生湠。阮庄頭e5口音kap4祭拜神明e5風俗，kap4隔壁庄有淡薄仔無仝款。但是，對神明敬意e5心是仝款。阮阿母ka7洗好e5在來米，按米桶盤過石磨頂，額頭大粒汗細粒汗，慢慢仔e1出米漿，流落舂臼頂e5麵粉袋仔內，ka7麵粉袋仔縛好，倚ti7椅liau5邊，用石頭硩am2。林--家祖厝邊有兩欉百年e5粿葉樹，囡仔ti7樹頂peh4 kuan5 peh4低，ka7上大葉e5粿葉挽ti7竹籠內，紮tng2去厝--裡，準備炊粿用。上鬧熱就是七娘媽生hit4一工，阮阿母透早就ka7硩am2 e5米漿，liam3做細塊細塊，落鼎炒熟，起鼎nua2-nua2--leh4，用棍仔摃hoo7平，koh4用食飯碗印模。圓圓e5七娘媽粿，代表團圓。鼎內鋪一層粿葉仔，七娘媽粿就囥ti7粿葉仔頂，鼎蓋kham3好，鼎邊有縫e5所在，就用tam5-tam5 e5麵粉袋仔that4 hoo7 ba7。50年代阮iau2細漢，負責顧灶火，khiu2風管e5聲音，tui3大聲漸漸細聲，火就穩定。逐年e5七娘媽生，一定e7落雨；今年奇怪--e5是，到下晡4點左右雨就停--ah4。Tsit4時tsun7，厝邊隔壁就ka7案桌，搬去門跤口，祭品點香祈求七娘媽保庇厝內e5囡仔健康、平安。祭品有福金、七雙箸，阮阿母e7準備七碗無仝款e5手路菜。七娘媽粿是其中e5一項，面頂掖白糖kap4塗豆粉；若是掖別款mih8件，就礙味。一塊粉餅，一條紅線，一面鏡。針線、尺kap4鉸刀，是beh4 hoo7織女裁剪新衫。水紅仔色、白色e5春仔花各七蕊，面盆te2清水，鋪一條面巾，hoo7牛郎kap4織女，一年只有一擺ti7鵲橋見面，傷心拭目屎用--e5。拜拜e5時tsun7，阮阿母踏話頭，禁止阮囡仔厚話屎：「囡仔人，有耳無喙。」Hit4時tsun7，就是阮kap4厝邊隔壁e5囡仔，做伙tui3庄頭seh8到庄尾，規陣hi1-hi1-hua7-hua7，看佗一家祭拜七娘媽e5菜料khah4 phong1-phai3，看kah4吞喙瀾，tsiah4甘願tng2去厝。日頭沉落海進前，差不多5點左右，tioh8-ai3拜好收案桌。Tsit4時tsun7，阮阿母ka7春仔花囥ti7洗面水頂面，替iau2-koh4是嬰仔e5小妹，雙手放hoo7輕輕，溫柔ka7伊洗面、拭手，一面唸：「七娘媽sui2，洗洗hoo7 sui2。」了後tsiah4輪著厝內e5阿姊洗。聽講用拜過七娘媽e5水洗面，e7親像織女仝款sui2。Sua3--落是縛紅線，喙唸：「絭綰（ kng3-kuann7 ）過後，紅kah4 hoo7你食kah4老老老。」保庇健康平安，長歲壽。澎湖七娘媽生，由厝內女性長輩主持祭拜儀式，tshua7細漢囡仔做伙ka7七娘媽祈求平安。澎湖海島生活艱苦，ti7 tsia1生活e5婦jin5人，內內外外long2 ai3 e7。Tsiunn7山作穡，落海掠魚，奉待序大人，照顧嬰仔，每一位婦jin5人，若無--三-二-步-七-仔，tsiok4歹擔起tsit4个家。七娘媽生，ma7是leh4記念澎湖代代母親e5偉大精神。#台灣人寫真專欄，本文使用教育部推薦漢字kap4臺灣閩南語羅馬字拼音方案。台文通訊BONG1報330期，2021年9月出刊。--------------------------------------------歡迎捐款贊助#李江却台語文教基金會（捐款可抵稅，匯款後請通知02-23112199 ）線上捐款(定期定額) https : / / donate1 . newebpay1 . com1 / Period1 / akhioh4 / lkk線上捐款(單筆) https : / / donate1 . newebpay1 . com1 / akhioh4 / lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
台文通訊BONG1報330期，2021年9月出刊。




--------------------------------------------
