台文通訊BONG1報: 《台文通訊》 30週年慶祝會ONLINE1 1991年7月初1 《台文通訊》第1期創刊，開創一條新時代e5台語路，tsit4條台語路按海外拚到國內，ti7 2012年kap4 《台文BONG1報》合刊，tsiann5做《台文通訊BONG1報》，到tann1 2021年7--月也已經滿30冬--looh4。因為防疫緣故，透過網路，ti7線頂來慶祝。2021年7月初3拜六暗，愈uann3愈ka1-iah8，有超過260个參與者，有按30年前拍拚到tann1 e5開路先鋒、有各行各業一直關心台語文未來運命e5事工支持者，ma7有少年輩，慶祝會先按東方白e5詩歌〈上媠e5花〉來起鼓，連結海內外台灣人共同保守lan2母語上sui2 e5花。30年前《台文通訊》創刊受壓制，有一陣疼台灣、疼台語e5同志tau3牽成，看見濟濟人行--出-來，有人出錢、有人出力，做伙圖謀台語文e5事工。30年後，看著濟濟台文作家，ng3望台語進步、 koh4-khah4有前途。30年前《台文通訊》 ti7洛杉磯創刊，想be7到薄薄八頁半e5地下式刊物，到tann1 tsiann5做歷史上長、發行量上大e5台文刊物；看著tsiah4濟少年人參加，相信lan2台語文化香火有機會傳--落-去。Lan2所做--e5 m7-na7是傳承台語文化，ma7是beh4講一段台灣人m7知e5故事。——台語家庭e5酸甜苦hiam1 ：為啥mih8我beh4培養台語家庭？我是阮阿媽tshua7大漢--e5，對語言有特別e5感情，語言m7-na7是對國家e5認同，ma7是對厝內人、親情e5認同，我beh4 ka7 tsit4種認同感hoo7我e5序細感受--著。規家伙做伙學一項代誌是tsiok4心適--e5，增加翁仔某之間e5趣味，開創kap4囡仔之間e5互動，是一个真珍惜e5緣份。30年前有一寡人看台文漸漸無--去，出版台文雜誌救台語。《台文通訊》是語言e5運動，感謝濟濟少年人e5加入，lin2是台語kap4台灣文化e5希望。——網路自媒體時代e5語文運動： Ti7台灣，對30歲以下e5少年輩來講，台語be7輸是外國話，是一个聽無e5語言，想beh4用媒體做趣味e5內容來sak4台語，效果只有1 %到2 %。勉勵逐家ai3過幸福快樂e5日子，tse1 kap4做台語運動是平重要e5代誌。蔡英文總統認同lan2做e5台語文母語運動，連續三冬寫三張公開批ka7 lan2祝福。感謝周清玉縣長、姚嘉文資政ti7總統府tau3-sann1-kang7。台語文e7-tang3傳--落-來，是濟濟人e5覺醒kap4加入。彰化台語文化園區是台灣目前唯一e5台語文園區，tse1是屬於眾人--e5，請逐家做伙管教、做伙規劃、做伙推動，希望e7-tang3發揮koh4-khah4大e5功效。多謝前輩一路來e5努力，拜託逐家e7-tang3連結--e5 ai3連結tiau5--leh4，有團結，lan2 e5目的tsiah4 e7成。——體制外到體制內e5台語文運動： Ti7台灣電影歷史上票房前十名--e5，有七齣是使用多元e5本土語言。台語是tsiok4浪漫e5聲音，我對台語文有革命、復興e5情感，夢想是創造一个流行hoo7逐家來tue3。若是你有想法、對台語體制有期待，歡迎透過lan2 e5辦公室來集合力量，集合眾人e5智慧，一代一代湠--落-去，繼續做台語文khang1-khue3。1991年《台文通訊》以母語e5文化運動做起，m7是kan1-na1發行紙本刊物，上重要--e5是帶動草根組織。《台文通訊》發行無偌久，全台灣開始組台文寫作會，鼓勵各地區讀友聯誼會。Tsit4幾年《台文通訊BONG1報》 kap4台灣羅馬字協會結合，有時代性e5意義。19世紀尾用白話字創造台灣文學，tse1比中國五四運動早30幾冬。歷史傳統ai3傳承--落-去，感謝30冬來陸續參與e5編輯kap4讀者tau3-sann1-kang7。Hoo7人印象上深e5兩份報紙雜誌，第一个是《 Tai5-uan5-hu2-siann5 Kau3-hue7-po3 》 （台灣府城教會報），就是《 Kau3-hue7 Kong1-po3 》 （教會公報），百外冬前就用台語leh4討論醫學、科學，各種議題。第二个是《台文通訊》，伊m7是一本純文學e5雜誌，有討論醫學、台灣地名、台語beh4按怎書寫、科學、智識，議題多元，hoo7台語m7-na7講日常、講文學，台語路e7愈來愈闊。感謝30冬來台語文有志辛苦維持到tsit4-ma2，逐家繼續拍拚。《台文通訊》用台語文結連海內外e5台灣人，是濟濟e5文學作家、文史工作者、社會運動者、語文學習者交流e5論壇，到tann1 iau2是真重要e5平台。《台文通訊》 tsit4份雜誌累積真濟文獻，hoo7 lan2真寶貴e5資源，ma7為台灣語言運動做見證。有一寡少年人提出講海外e5老一輩應該ka7台灣語文運動歷史寫--落-來，所以有《台文通訊30冬紀念特刊》 e5想法。舊年吳家銘（吳蝦米）自願執行，tsit4段時間看in1真拍拚，中間ma7有開設《台文通訊》線頂讀者聯誼會。時間原訂是點半鐘，in1 long2繼續留--落-來，講到台灣時間半暝1 、 2點。我心內真感動，感覺台灣少年人m7肯放棄。台語文化是眾人--e5，鼓舞逐家募資贊助。若是beh4了解台語文危機e5人，tsit4本30冬紀念特刊be7輸百科全書。至少有40幾位志工，大部份是少年志工，tau3做數位化編輯，來網頂贊助算是光榮。台文通訊30冬！ M7知偌濟人拍拚、堅持，tsiah4 e7-sai2行到tsin2。Ng3望30冬後e7-tang3 koh4再來慶祝。到時tsun7台灣e7變啥款？將近20種本土話kam2 e7真正平等？多元語言文化kam2有thang1 long2 koh4活跳跳？講台語kap4學其他語言仝款，面皮ai3厚，tiann7-tiann7講，放棄就輸--ah4。用台語講故事hoo7囡仔聽，be7-tang3 ka7囡仔當做囡仔，ai3 kap4伊互動，用陪伴囡仔e5方式辦活動。我e5台語老師是陳豐惠老師，我踮伊e5身--上感受著推動台語e5熱情。「台文」 m7-na7是學台文，ma7是學台灣e5文化，我希望ka7 tsit4个文化、歷史教hoo7囡仔，ka7 tsit4个對台灣e5愛傳--落-去。感謝《台文通訊》 ti7困苦e5台語環境堅持30冬，tsiann5做台灣人e5精神糧草，tse1是一件無簡單e5代誌。阮是一陣kap4囡仔講台語e5爸母，ng3望台語生湠，為打造台語友善環境拍拚。第一步，透過面冊、文章、影片、經驗分享會huah4醒意識。第二步，辦講古培訓、家長學堂，hoo7家長增加能力，tsiah4有法度堅持行--落-去。第三步，透過台語活動體驗、 Podcast4做文化串連。Tsit4-ma2有台語家庭意識e5人愈來愈濟，相信未來e7愈來愈好。目前leh4製作囡仔歌專輯，e7-sai2 tsiunn7 「牽囡仔的手，來聽囡仔古」 Podcast4試聽，透過專輯ka7台語家庭理念傳hoo7 koh4-khah4濟人知。參加台文讀寫班了後，koh4參加邱文錫老師e5讀冊會，愈學愈趣味，自an2-ne1來做相關tshui1-sak4 e5 khang1-khue3，譬如做尪仔冊《臺灣名人傳記漫畫：湯德章》，希望thang1 ka7台語文變做主流e5議題。----------------------------------------------------- #台文通訊30歲 專欄。台文通訊BONG1報328期，2021年7月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1有固定的長期捐款， 讓更多的台語文相關計畫可以穩定的推行，感謝逐家。郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。2021 / 7 / 3 拜六暗時10 : 00-12 : 46主 持 人／張秀滿（ 《台文通訊》第97 ～ 118期總編輯）          陳豐惠（李江却台語文教基金會執行長）重點記錄／吳宛霖1991年7月初1 《台文通訊》第1期創刊，開創一條新時代e5台語路，tsit4條台語路按海外拚到國內，ti7 2012年kap4 《台文BONG1報》合刊，tsiann5做《台文通訊BONG1報》，到tann1 2021年7--月也已經滿30冬--looh4。因為防疫緣故，透過網路，ti7線頂來慶祝。2021年7月初3拜六暗，愈uann3愈ka1-iah8，有超過260个參與者，有按30年前拍拚到tann1 e5開路先鋒、有各行各業一直關心台語文未來運命e5事工支持者，ma7有少年輩，慶祝會先按東方白e5詩歌〈上媠e5花〉來起鼓，連結海內外台灣人共同保守lan2母語上sui2 e5花。林皙陽（美國Long1 Island1教會牧師、李江却台語文教基金會創會董事長） ： 30年前《台文通訊》創刊受壓制，有一陣疼台灣、疼台語e5同志tau3牽成，看見濟濟人行--出-來，有人出錢、有人出力，做伙圖謀台語文e5事工。30年後，看著濟濟台文作家，ng3望台語進步、 koh4-khah4有前途。鄭良光（ 《台文通訊》第1 ～ 50期總編輯） ： 30年前《台文通訊》 ti7洛杉磯創刊，想be7到薄薄八頁半e5地下式刊物，到tann1 tsiann5做歷史上長、發行量上大e5台文刊物；看著tsiah4濟少年人參加，相信lan2台語文化香火有機會傳--落-去。Lan2所做--e5 m7-na7是傳承台語文化，ma7是beh4講一段台灣人m7知e5故事。林昶佐（立法委員） ——台語家庭e5酸甜苦hiam1 ：為啥mih8我beh4培養台語家庭？我是阮阿媽tshua7大漢--e5，對語言有特別e5感情，語言m7-na7是對國家e5認同，ma7是對厝內人、親情e5認同，我beh4 ka7 tsit4種認同感hoo7我e5序細感受--著。規家伙做伙學一項代誌是tsiok4心適--e5，增加翁仔某之間e5趣味，開創kap4囡仔之間e5互動，是一个真珍惜e5緣份。吳景裕（筆名陳雷，台灣文學作家） ： 30年前有一寡人看台文漸漸無--去，出版台文雜誌救台語。《台文通訊》是語言e5運動，感謝濟濟少年人e5加入，lin2是台語kap4台灣文化e5希望。賴咏華（ 【足英台三聲道磅米芳】 YooTuber1 ） ——網路自媒體時代e5語文運動： Ti7台灣，對30歲以下e5少年輩來講，台語be7輸是外國話，是一个聽無e5語言，想beh4用媒體做趣味e5內容來sak4台語，效果只有1 %到2 %。勉勵逐家ai3過幸福快樂e5日子，tse1 kap4做台語運動是平重要e5代誌。張復聚（台灣羅馬字協會理事長） ：蔡英文總統認同lan2做e5台語文母語運動，連續三冬寫三張公開批ka7 lan2祝福。感謝周清玉縣長、姚嘉文資政ti7總統府tau3-sann1-kang7。周清玉（台灣母語聯盟理事長） ：台語文e7-tang3傳--落-來，是濟濟人e5覺醒kap4加入。彰化台語文化園區是台灣目前唯一e5台語文園區，tse1是屬於眾人--e5，請逐家做伙管教、做伙規劃、做伙推動，希望e7-tang3發揮koh4-khah4大e5功效。多謝前輩一路來e5努力，拜託逐家e7-tang3連結--e5 ai3連結tiau5--leh4，有團結，lan2 e5目的tsiah4 e7成。陳柏惟（立法委員） ——體制外到體制內e5台語文運動： Ti7台灣電影歷史上票房前十名--e5，有七齣是使用多元e5本土語言。台語是tsiok4浪漫e5聲音，我對台語文有革命、復興e5情感，夢想是創造一个流行hoo7逐家來tue3。若是你有想法、對台語體制有期待，歡迎透過lan2 e5辦公室來集合力量，集合眾人e5智慧，一代一代湠--落-去，繼續做台語文khang1-khue3。蔣為文（成功大學台灣文學系系主任） ： 1991年《台文通訊》以母語e5文化運動做起，m7是kan1-na1發行紙本刊物，上重要--e5是帶動草根組織。《台文通訊》發行無偌久，全台灣開始組台文寫作會，鼓勵各地區讀友聯誼會。Tsit4幾年《台文通訊BONG1報》 kap4台灣羅馬字協會結合，有時代性e5意義。19世紀尾用白話字創造台灣文學，tse1比中國五四運動早30幾冬。歷史傳統ai3傳承--落-去，感謝30冬來陸續參與e5編輯kap4讀者tau3-sann1-kang7。何信翰（台中教育大學台灣語文學系副教授） ： Hoo7人印象上深e5兩份報紙雜誌，第一个是《 Tai5-uan5-hu2-siann5 Kau3-hue7-po3 》 （台灣府城教會報），就是《 Kau3-hue7 Kong1-po3 》 （教會公報），百外冬前就用台語leh4討論醫學、科學，各種議題。第二个是《台文通訊》，伊m7是一本純文學e5雜誌，有討論醫學、台灣地名、台語beh4按怎書寫、科學、智識，議題多元，hoo7台語m7-na7講日常、講文學，台語路e7愈來愈闊。吳宗信（陽明交通大學機械工程學系教授，2021年8--月起接任國家太空中心主任） ：感謝30冬來台語文有志辛苦維持到tsit4-ma2，逐家繼續拍拚。紀品志（ 《台文通訊30冬紀念特刊》文字編輯） ： 《台文通訊》用台語文結連海內外e5台灣人，是濟濟e5文學作家、文史工作者、社會運動者、語文學習者交流e5論壇，到tann1 iau2是真重要e5平台。《台文通訊》 tsit4份雜誌累積真濟文獻，hoo7 lan2真寶貴e5資源，ma7為台灣語言運動做見證。鄭良光（ 《台文通訊》創辦人、第1期～ 50期總編輯）有一寡少年人提出講海外e5老一輩應該ka7台灣語文運動歷史寫--落-來，所以有《台文通訊30冬紀念特刊》 e5想法。舊年吳家銘（吳蝦米）自願執行，tsit4段時間看in1真拍拚，中間ma7有開設《台文通訊》線頂讀者聯誼會。時間原訂是點半鐘，in1 long2繼續留--落-來，講到台灣時間半暝1 、 2點。我心內真感動，感覺台灣少年人m7肯放棄。台語文化是眾人--e5，鼓舞逐家募資贊助。吳景裕（筆名陳雷，台灣文學作家） ：若是beh4了解台語文危機e5人，tsit4本30冬紀念特刊be7輸百科全書。至少有40幾位志工，大部份是少年志工，tau3做數位化編輯，來網頂贊助算是光榮。A1-kuan1 （ 【落/ lau3台語-瑞士e5台語】社長） ：台文通訊30冬！ M7知偌濟人拍拚、堅持，tsiah4 e7-sai2行到tsin2。Ng3望30冬後e7-tang3 koh4再來慶祝。到時tsun7台灣e7變啥款？將近20種本土話kam2 e7真正平等？多元語言文化kam2有thang1 long2 koh4活跳跳？ Sandy1 （法國台灣協會會長） ：講台語kap4學其他語言仝款，面皮ai3厚，tiann7-tiann7講，放棄就輸--ah4。吳易蓁 （ 『夾腳拖』劇團團長兼導演） ：用台語講故事hoo7囡仔聽，be7-tang3 ka7囡仔當做囡仔，ai3 kap4伊互動，用陪伴囡仔e5方式辦活動。陳育萱（樂暢親子共學空間負責人） ：我e5台語老師是陳豐惠老師，我踮伊e5身--上感受著推動台語e5熱情。「台文」 m7-na7是學台文，ma7是學台灣e5文化，我希望ka7 tsit4个文化、歷史教hoo7囡仔，ka7 tsit4个對台灣e5愛傳--落-去。許雅茹（ 【牽囡仔ê1手 行台語ê1路】幹部） ：感謝《台文通訊》 ti7困苦e5台語環境堅持30冬，tsiann5做台灣人e5精神糧草，tse1是一件無簡單e5代誌。阮是一陣kap4囡仔講台語e5爸母，ng3望台語生湠，為打造台語友善環境拍拚。第一步，透過面冊、文章、影片、經驗分享會huah4醒意識。第二步，辦講古培訓、家長學堂，hoo7家長增加能力，tsiah4有法度堅持行--落-去。第三步，透過台語活動體驗、 Podcast4做文化串連。Tsit4-ma2有台語家庭意識e5人愈來愈濟，相信未來e7愈來愈好。楊晉淵（ 【台語冷智識】 YooTuber1 ） ：目前leh4製作囡仔歌專輯，e7-sai2 tsiunn7 「牽囡仔的手，來聽囡仔古」 Podcast4試聽，透過專輯ka7台語家庭理念傳hoo7 koh4-khah4濟人知。薛翰駿（ 【沃草】網路媒體總編輯） ：參加台文讀寫班了後，koh4參加邱文錫老師e5讀冊會，愈學愈趣味，自an2-ne1來做相關tshui1-sak4 e5 khang1-khue3，譬如做尪仔冊《臺灣名人傳記漫畫：湯德章》，希望thang1 ka7台語文變做主流e5議題。----------------------------------------------------- #台文通訊30歲 專欄。台文通訊BONG1報328期，2021年7月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1有固定的長期捐款， 讓更多的台語文相關計畫可以穩定的推行，感謝逐家。郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。