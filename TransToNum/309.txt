台文通訊BONG1報: 厝
陳韻伃


城堡

Ng3望之下我出世--ah4，像公主恁用半世人替我起造 e5城堡學爬，學行就是學be7-hiau2獨立


鳥籠仔

鳥仔siau3想外口e5光景著急beh4挵出家己e5一phian3天門拍開，頭ma7無uat4就衝--出-去無奈得--著kap4得be7著--e5 long2是人生e5 khih4角

避風港

燈火閃閃sih4-sih4親像ka7我tsit4隻飛忝e5鳥仔iat8手Mih8件無變，思念koh4-khah4 be7變雄雄目睭內底e5烏暗hoo7點光--ah4門拍開
（作者是中山醫學大學台語系學生）
