台文通訊BONG1報: 是按怎bat4 tioh8過武漢肺炎ma7是建議ai3 koh4注疫苗？
作者：羅九安

為怎樣bat4 tioh8過武漢肺炎e5人ma7 ai3注疫苗？疫苗e5路用是leh4幫贊免疫系統ti7 iau2未拄著病毒進前，e7-tang3先培養抵抗伊e5免疫力，包括中和抗體kap4 T細胞。M7-koh4你若是bat4 tioh8過病，照理講，你應該就e7有免疫力，kam2 tioh8 koh4需要注疫苗？而且以早e5認定是，自然感染所得--著e5免疫力，通常e7比注預防射所得--著--e5 khah4有力ma7擋khah4久。M7-koh4美國CDC ma7是呼籲，就算是tioh8過武漢肺炎e5人ma7 tioh8趕緊來注，khah4 m7驚koh4 hoo7病ue3--著。


注疫苗所得--著e5抗體對變種病毒khah4有效

武漢肺炎e5病毒屬RNA1病毒，本身就gau5突變，koh4加上伊湠到全世界，致使伊到tann1已經生出幾若款e5突變株。衛生專家就煩惱病毒若直直突變--落-去，恐驚e7致到疫苗失去保護力。一个美國Washington1大學e5團隊，ka7注過兩筒Moderna1 （ 『莫德納』 ）疫苗e5人kap4 tioh8病復原e5患者血清--裡e5抗體做比phing7，看佗一款抗體對無仝e5突變株khah4有保護力。In1 e5結果顯示，注Moderna1疫苗得--著e5中和抗體，對壓制無仝變種病毒khah4有路用。

斟酌ka7伊分析以後，in1發見注疫苗所產生e5抗體，主要是leh4認病毒外殼一種叫做RBD e5抗原。因為病毒利用RBD kap4細胞表面e5 ACE21受體結合來感染細胞。RBD若hoo7抗體包tiau5--leh4，病毒就無才調koh4感染細胞，也就是講，抗體ka7病毒中和。注Moderna1疫苗，e7刺激免疫系統生出濟濟無仝款e5中和抗體，來掠RBD抗原頂面無仝款e5結構，也就是所謂e5抗原決定位。所擺，就算其中一个抗體因為sio1對應e5抗原決定位突變失去中和力，ma7 e7-sai2倚靠別个抗體來中和病毒。

Ham7伊sio1比，ue3著病以後自然產生e5抗體有khah4濟款，e7認病毒無仝部位e5抗原，be7 kan1-na1集中ti7 RBD。不而過，雖bong2整體來看抗體有khah4濟種，m7-koh4伊針對RBD e5中和抗體種類比注疫苗--e5 khah4少，所以若拄著有變異e5抗原決定位e5變種病毒e5時tsun7，就khah4無別款抗體thang1 tau3跤手，ka7病毒中和e5能力就khah4輸注疫苗--e5。


Hoo7 bat4 tioh8過病e5人補注疫苗

既然注疫苗所得--著e5抗體kann2-na2比自然產生--e5 khah4有力，lan2是m7是tioh8-ai3呼籲bat4 tioh8過病e5人ma7來注？兩个英美e5研究團隊分別ti7《科學》期刊發表in1針對tsit4个議題e5論文。In1發見若hoo7 tioh8過病復原e5人，koh4補注一筒輝瑞／ BNT1或者是Moderna1 e5 RNA1疫苗，in1血清--裡e5中和抗體量e7 tshing3-kuan5 1 , 000倍。而且koh4是tui3 kan1-na1對原底e5武漢株有效，進步到e7-tang3對付包括英國株、南非株等等無仝類e5變種病毒！保護力贏過注兩筒疫苗、 m7-koh4 m7 bat4 tioh8過病e5人。M7-koh4若是hoo7 in1 ke1注第二筒，抗體e5效價並be7比kan1-na1注一筒khah4好。

Tsit4个現象hoo7科學家感覺真趣味，因為tsit4款雄雄tshing3-kuan5 e5抗體反應是免疫系統ti7第二擺拄著仝款病毒e5時tsun7，tsiann5典型e5反應，通常由記憶B細胞kap4 T細胞聯合發動。M7-koh4 hit4幾个tioh8病e5人m7 bat4 ue3著變異株，輝瑞／ BNT1 kap4 Moderna1 e5疫苗ma7是照武漢株落去設計--e5，照講in1 e5免疫系統無接觸過變種病毒，為怎樣suah4 e7 hoo7 in1生出e7-tang3中和變種病毒e5抗體kap4相關e5 T細胞--leh4 ？

現此時得--著e5研究資料顯示，hoo7初代e5武漢株感染以後，免疫系統e7生出兩類無仝e5記憶B細胞。一類e7分泌一模一樣e5抗體，專門對抗仝hit4隻病毒。另外hit4類e5 B細胞就m7是kan1-na1一種，伊是由濟濟種B細胞株組成，e7-sai2分泌無仝款e5抗體。Tsit4大類e5 B細胞所做--出-來e5抗體，對頭先hit4隻病毒凡勢無大路用，m7-koh4伊thang1確保lan2未來假使拄著變種病毒，免疫系統ma7有才調對付，算是一種超前部署e5策略。

記憶B細胞leh4發展e5過程--裡，的確ai3有T細胞e5參與，T細胞e5種類若愈豐富，培養--出-來e5 B細胞就e7愈多元。大多數e5新冠病毒疫苗，in1使用e5抗原kan1-na1是病毒外殼hit4个親像尖刺e5 spike1卵白質；所以注--落-去誘發e5抗體kap4 T細胞kan1-na1 e7對付spike1，特別是伊頂面e7 kap4細胞e5受體結合e5 RBD。Lan2若hoo7病毒ue3--著，病毒內底long2總25个無仝款e5抗原，long2有機會hoo7免疫系統接觸--著，hoo7 lan2生出khah4豐富e5記憶B細胞ham7 T細胞。若hoo7 tioh8過病e5人補注疫苗，in1體內百百款e5記憶B細胞kap4 T細胞一下受抗原刺激以後，就隨分泌大量無仝e5抗體，thang1中和tai3無仝突變e5病毒。

以上e5研究結果說明，補注一筒疫苗對bat4 tioh8過武漢肺炎e5人有大利益，m7-na7加強對原底hit4隻病毒e5抵抗力，ma7連帶增加對變種病毒e5保護力。不而過，是按怎注第二筒了suah4無出現免疫力加強e5效果？ Kam2講若bat4 tioh8過病，疫苗就無需要注到兩筒？注AZ1 e5腺病毒疫苗iah4是高端e5次卵白質疫苗kam2 e7有類似e5效果？ Tsit4幾个問題e5答案，lan2目前iau2無kai3清楚，的確ai3有khah4齊全e5資料tsiah4 thang1解sueh4。

（本文ui3 Blog1「讀台語，學科學 Thak8 Tai5-gi2 , oh8 kho1-hak8」轉載，有得著作者同意，漢羅用字有調整，原文網址是：https : / / reurl1 . cc / W3e51D1 ）

讀台語，學科學Thak8 Tai5-gi2 , oh8 kho1-hakhttps8 : / / funbiotsampion1 . com1


李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：羅九安為怎樣bat4 tioh8過武漢肺炎e5人ma7 ai3注疫苗？疫苗e5路用是leh4幫贊免疫系統ti7 iau2未拄著病毒進前，e7-tang3先培養抵抗伊e5免疫力，包括中和抗體kap4 T細胞。M7-koh4你若是bat4 tioh8過病，照理講，你應該就e7有免疫力，kam2 tioh8 koh4需要注疫苗？而且以早e5認定是，自然感染所得--著e5免疫力，通常e7比注預防射所得--著--e5 khah4有力ma7擋khah4久。M7-koh4美國CDC ma7是呼籲，就算是tioh8過武漢肺炎e5人ma7 tioh8趕緊來注，khah4 m7驚koh4 hoo7病ue3--著。注疫苗所得--著e5抗體對變種病毒khah4有效武漢肺炎e5病毒屬RNA1病毒，本身就gau5突變，koh4加上伊湠到全世界，致使伊到tann1已經生出幾若款e5突變株。衛生專家就煩惱病毒若直直突變--落-去，恐驚e7致到疫苗失去保護力。一个美國Washington1大學e5團隊，ka7注過兩筒Moderna1 （ 『莫德納』 ）疫苗e5人kap4 tioh8病復原e5患者血清--裡e5抗體做比phing7，看佗一款抗體對無仝e5突變株khah4有保護力。In1 e5結果顯示，注Moderna1疫苗得--著e5中和抗體，對壓制無仝變種病毒khah4有路用。斟酌ka7伊分析以後，in1發見注疫苗所產生e5抗體，主要是leh4認病毒外殼一種叫做RBD e5抗原。因為病毒利用RBD kap4細胞表面e5 ACE21受體結合來感染細胞。RBD若hoo7抗體包tiau5--leh4，病毒就無才調koh4感染細胞，也就是講，抗體ka7病毒中和。注Moderna1疫苗，e7刺激免疫系統生出濟濟無仝款e5中和抗體，來掠RBD抗原頂面無仝款e5結構，也就是所謂e5抗原決定位。所擺，就算其中一个抗體因為sio1對應e5抗原決定位突變失去中和力，ma7 e7-sai2倚靠別个抗體來中和病毒。Ham7伊sio1比，ue3著病以後自然產生e5抗體有khah4濟款，e7認病毒無仝部位e5抗原，be7 kan1-na1集中ti7 RBD。不而過，雖bong2整體來看抗體有khah4濟種，m7-koh4伊針對RBD e5中和抗體種類比注疫苗--e5 khah4少，所以若拄著有變異e5抗原決定位e5變種病毒e5時tsun7，就khah4無別款抗體thang1 tau3跤手，ka7病毒中和e5能力就khah4輸注疫苗--e5。Hoo7 bat4 tioh8過病e5人補注疫苗既然注疫苗所得--著e5抗體kann2-na2比自然產生--e5 khah4有力，lan2是m7是tioh8-ai3呼籲bat4 tioh8過病e5人ma7來注？兩个英美e5研究團隊分別ti7《科學》期刊發表in1針對tsit4个議題e5論文。In1發見若hoo7 tioh8過病復原e5人，koh4補注一筒輝瑞／ BNT1或者是Moderna1 e5 RNA1疫苗，in1血清--裡e5中和抗體量e7 tshing3-kuan5 1 , 000倍。而且koh4是tui3 kan1-na1對原底e5武漢株有效，進步到e7-tang3對付包括英國株、南非株等等無仝類e5變種病毒！保護力贏過注兩筒疫苗、 m7-koh4 m7 bat4 tioh8過病e5人。M7-koh4若是hoo7 in1 ke1注第二筒，抗體e5效價並be7比kan1-na1注一筒khah4好。Tsit4个現象hoo7科學家感覺真趣味，因為tsit4款雄雄tshing3-kuan5 e5抗體反應是免疫系統ti7第二擺拄著仝款病毒e5時tsun7，tsiann5典型e5反應，通常由記憶B細胞kap4 T細胞聯合發動。M7-koh4 hit4幾个tioh8病e5人m7 bat4 ue3著變異株，輝瑞／ BNT1 kap4 Moderna1 e5疫苗ma7是照武漢株落去設計--e5，照講in1 e5免疫系統無接觸過變種病毒，為怎樣suah4 e7 hoo7 in1生出e7-tang3中和變種病毒e5抗體kap4相關e5 T細胞--leh4 ？現此時得--著e5研究資料顯示，hoo7初代e5武漢株感染以後，免疫系統e7生出兩類無仝e5記憶B細胞。一類e7分泌一模一樣e5抗體，專門對抗仝hit4隻病毒。另外hit4類e5 B細胞就m7是kan1-na1一種，伊是由濟濟種B細胞株組成，e7-sai2分泌無仝款e5抗體。Tsit4大類e5 B細胞所做--出-來e5抗體，對頭先hit4隻病毒凡勢無大路用，m7-koh4伊thang1確保lan2未來假使拄著變種病毒，免疫系統ma7有才調對付，算是一種超前部署e5策略。記憶B細胞leh4發展e5過程--裡，的確ai3有T細胞e5參與，T細胞e5種類若愈豐富，培養--出-來e5 B細胞就e7愈多元。大多數e5新冠病毒疫苗，in1使用e5抗原kan1-na1是病毒外殼hit4个親像尖刺e5 spike1卵白質；所以注--落-去誘發e5抗體kap4 T細胞kan1-na1 e7對付spike1，特別是伊頂面e7 kap4細胞e5受體結合e5 RBD。Lan2若hoo7病毒ue3--著，病毒內底long2總25个無仝款e5抗原，long2有機會hoo7免疫系統接觸--著，hoo7 lan2生出khah4豐富e5記憶B細胞ham7 T細胞。若hoo7 tioh8過病e5人補注疫苗，in1體內百百款e5記憶B細胞kap4 T細胞一下受抗原刺激以後，就隨分泌大量無仝e5抗體，thang1中和tai3無仝突變e5病毒。以上e5研究結果說明，補注一筒疫苗對bat4 tioh8過武漢肺炎e5人有大利益，m7-na7加強對原底hit4隻病毒e5抵抗力，ma7連帶增加對變種病毒e5保護力。不而過，是按怎注第二筒了suah4無出現免疫力加強e5效果？ Kam2講若bat4 tioh8過病，疫苗就無需要注到兩筒？注AZ1 e5腺病毒疫苗iah4是高端e5次卵白質疫苗kam2 e7有類似e5效果？ Tsit4幾个問題e5答案，lan2目前iau2無kai3清楚，的確ai3有khah4齊全e5資料tsiah4 thang1解sueh4。（本文ui3 Blog1「讀台語，學科學 Thak8 Tai5-gi2 , oh8 kho1-hak8」轉載，有得著作者同意，漢羅用字有調整，原文網址是：https : / / reurl1 . cc / W3e51D1 ）讀台語，學科學Thak8 Tai5-gi2 , oh8 kho1-hakhttps8 : / / funbiotsampion1 . com1 #醫學台文 專欄，本文使用教育部推薦漢字kap4臺灣閩南語羅馬字拼音方案#台文通訊BONG1報 330期，2021年9月出刊。--------------------------------------------歡迎捐款贊助#李江却台語文教基金會（捐款可抵稅，匯款後請通知02-23112199 ）線上捐款(定期定額) https : / / donate1 . newebpay1 . com1 / Period1 / akhioh4 / lkk線上捐款(單筆) https : / / donate1 . newebpay1 . com1 / akhioh4 / lkk郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
