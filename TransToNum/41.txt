台文通訊BONG1報: 水鬼仔搬徙
Khah4早經濟iau2未進入工業社會進前，台灣各地水利安全設施有khah4無周全，民眾經由圳溝周圍踏thut4意外死亡e5情形tiann7-tiann7發生，另外一方面過去農業社會經濟普遍khah4無發達，民風ma7 ke1 tsiann5保守，想be7開跳水自殺死亡e5案例ma7 e7-sai2講ke1 tsiann5濟。

因為可能受著環境設施ham7景點背景e5影響，iah4是真正有hit4款無形力量e5介入，有一寡所在落水死亡e5案例不斷發生，民眾難免e7認為hia1-e5所在無清氣相tsiah4 e7逐不時發生水鬼仔掠交替e5代誌，而且為著逐家e5安全，附近e5民眾有tang1時就 e7求請神明到事故地點進行法會，而且由法師iah4是童乩進行掠妖趕鬼e5儀式，ti7四五十年進前e5時代，e7-tang3逐不時聽著有一寡所在leh4辦tsit4款e5儀式。

「村長伯--a3，照古埤水門hia1又koh4有人浮--起-來--ah4 ！」天光無偌久，大箍珠--a1兇兇狂狂走去村辦公室揣村長伯--a3。

「哪又koh4 an2-ne1 ？ Kam2有人去派出所報案--ah4 ？」村長伯--a3趕緊出聲問大箍珠--a1。

「有--lah4 ！已經有人走去報案--ah4 ！」

「好--lah4 ！我等--leh4 e7隨趕--過-去。」村長伯--a3入去內底ka7外衫lom1--起-來，翻頭鐵馬牽--leh4就趕過去現場beh4 ka7家屬tau3處理後事。

照古埤是一條普通時e7得引大溪水灌溉，落大雨e5時e7得瀉田水e5大埤圳，因為beh4兼顧灌溉參排水e5功能，照古埤流經過販仔庄水門進前hit4站e5圳道e7-sai2講tsiann5深，ti7 beh4灌溉e5時tsun7 ka7水門tshing3 kuan5來提高水面e5 kuan5度，深度差不多e7-tang3達到三四層樓深，ma7因為實在有夠深，所以be7-hiau2泅水e5人若無注意跋--落-去iah4是想be7開跳--落-去，難免e7造成死亡e5情形。

「水門hia1最近一年已經有三个人ti7 hia1過往，lan2是m7是ti7今年e5冬尾時koh4再來ka7普普--leh4 ?」Ti7村民大會，阿福叔--a3提出建議。

「普渡是ai3逐家鬥陣參加e5代誌，看逐家e5意思是按怎？」村長伯--a3 iau2是ai3尊重逐家e5意見。

「已經普過幾若kai2--ah4，掠交替e5情形ma7仝款koh4一再發生，tsit4 kai2 lan2是m7是先來去問帝爺公，看是m7是有koh4-khah4好e5做法？」春成khah4有leh4行廟，伊認為ai3先請示帝爺公。

「好--lah4 ！我就先拜託帝爺廟e5阿龍仙ka7神明請示看mai7。」阿龍仙是帝爺廟e5廟公兼童乩，村長伯仔beh4拜託伊問神明。

40幾年前e5農業社會，一般民眾若拄著困擾e5代誌，去庄頭e5境主廟問事e7-sai2講是tsiann5 su3常，村長伯--a3代表村民請示帝爺公，經由阿龍仙扶乩稟告，結果帝爺公指示，除了連桌普渡，也ai3搭壇舉辦法會，tsiah4 e7-tang3超渡圳中e5水鬼仔回歸冥界，iah4是離開照古埤e5水門區域。

舊曆8--月下旬，廟方照帝爺公選定e5日子搭壇做法，hit4下晝在附近各庄頭逐家贊普之下，ti7水門邊恭請法師主持進行大規模e5普渡拜拜，而且ti7暗時7點外，法師開始施法beh4要求埤圳中e5水鬼仔接受超渡iah4是離開hit4个所在。

只是ti7神明e5神威以及法師配合童乩不斷施法之下，水鬼仔猶原強烈抵抗，到kah4子時e5時tsun7，甚至ti7水面浮現一座幻影虛壇來kap4神壇對tshiang5，法師也舞到非常忝頭，規个人性地也做一下夯--起-來，ah8 m7知是m7是神明e5神力，準準ti7半暝12點，法師擋be7 tiau5，ka7手中傳達神明旨意e5玉印出力tan3入去大圳溝底，講ma7奇怪，照古埤法會e5現場，一時間雄雄連人ma7 long2變kah4 tsiann5恬靜，水鬼仔e5虛壇也雄雄消失kah4無影無跡，無偌久神明經由童乩指示，水鬼仔已經離開，法師e7-tang3開始謝壇。

「碗粿，有人beh4食好食e5碗粿--無？」竹篙伯--a3 leh4 huah4賣伊e5碗粿。

車路店是離照古埤水門差不多七八公里e5一个大庄頭，竹篙伯--a3逐暗long2 e7 sak4伊e5擔仔車，ti7庄頭庄尾leh4 huah4賣碗粿，講ma7奇怪，普通時伊e5碗粿大部份ti7差不多11點外就long2 e7得賣了了，只是在照古埤舉辦法會hit4暗，到翻點iau2-koh4賰規十碗賣be7出--去，ti7竹篙伯--a3 beh4準備收擔e5時tsun7，雄雄看著tsiann5十个手kuann7 ka1-tsi3仔e5外地人beh4經過hia1。

「有人beh4食好食e5碗粿--無？」竹篙伯--a3向hia1-e5外地人推銷伊e5碗粿。

「好啊！ Gun2 ma7 ai3歇睏--一-下！」Tshua7頭e5外地人回應竹篙伯--a3。

就an2-ne1，hit4-tsun7外地人逐家ka7 ka1-tsi3仔暫時囥ti7路邊，每一个人long2 phang5一碗碗粿拚勢食，拄仔好ka7竹篙伯--a3 e5碗粿銷kah4無半碗。

「我看lin2逐家kann2-na2 long2真忝？」竹篙伯--a3問tshua7頭e5外地人。

「Tioh8啊！拚規暝又koh4 ai3隨時趕路，免講ma7真忝。」

「Lin2是tui3佗位來？ Tsit4-ma2是beh4趕去佗位neh4 ？」

「Gun2本來蹛ti7照古埤hia1，tsit4-ma2 beh4搬來去普豔埤。」

「Lin2 leh4搬厝？哪有需要透暝搬厝neh4 ？」竹篙伯--a3看be7出in1是leh4搬厝，ma7感覺tsiann5奇怪。

「Hia1雄雄變kah4無法度koh4蹛--落-去，姑不而將只好tioh8-ai3透暝搬徙。」Tshua7頭e5外地人kann2-na2 tsiann5無奈。

「哪e7 an2-ne1 ？是發生啥mih4代誌？」

「Tse……1。」Tshua7頭e5外地人無想beh4 koh4 ke1講，無偌久hit4陣人就long2 koh4 kuann7起ka1-tsi3仔，beh4繼續趕路去普豔埤。

因為hit4工賣了有khah4 uann3，竹篙伯--a3 ka7伊e5擔仔車sak4 tng2去到厝，只是簡單先ka7擔仔車量約仔拭拭--leh4，而且用帆布kham3 hoo7好勢來防止鳥鼠仔，了後伊就先去洗tng7歇睏。

第二工8點外，竹篙伯--a3食飯飽開始beh4整理擔仔車，tng1伊掀開帆布以後發現，hia1-e5外地人所食e5碗粿並long2無食，只是逐碗變kah4醬醬，伊心內有數，可能是拄著歹mih4仔，拍開囥錢e5銅管仔看，後尾hia1所收e5錢竟然long2是銀紙。

「有夠歹運，無代無誌suah4去拄著水鬼仔搬厝。」竹篙伯--a3照風俗去hoo7人收驚改運，而且勸逐家無代誌mai3去普豔埤。

普豔埤離車路店並無真遠，附近e5大排水溝ti7 hit4个所在有設一个水門，所以水門進前e5溝面變做一个小型e5潭區，潭區邊--a1有水利會e5工作站，四邊有be7-bai2 e5綠美化設施，是附近鄉鎮初中生歇睏日上愛去hia1辦活動參tshit4-tho5 e5小型風景區。

講--起-來ma7 tsiann5奇怪，法會辦了後hit4兩三年，照古埤long2無koh4發生民眾落水死亡e5案件，過去真少出代誌e5普豔埤顛倒發生三四件民眾落水死亡e5案件。竹篙伯拄著水鬼代誌e5流傳--出-去了，地方人士long2認為普豔埤e7變kah4 hiah4-ni7仔歹空，應當就是照古埤e5水鬼仔搬徙過去普豔埤所造成。

Hit4幾年若有囡仔beh4去普豔埤tshit4-tho5，家長long2 e7極力阻擋，只是有一寡仔囡仔也long2是e7偷偷招規陣去hia1 tshit4-tho5，水利會為著beh4避免koh4再發生民眾落水死亡e5案件，規氣做牆圍阻擋外人，m7 hoo7人koh4去工作站前e5普豔埤岸邊辦活動。

後--來，快速道路建造拄好經過普豔埤，排水溝e5水門徙位改建，khah4早綠美化kap4辦活動e5埸所也long2總變做道路用地，普豔埤tsit4个景點e5地名也tue3 leh4 tui3地圖面頂消失，照古埤水鬼仔搬徙去普豔埤e5流傳故事，地方民眾也漸漸淡忘。


#講古hoo7 lin2聽專欄，本文使用教育部推薦漢字kap4臺灣閩南語羅馬字拼音方案。
台文通訊BONG1報305期，2019年8月出刊。



歡迎捐款贊助#李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1


郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：賴朝和





Khah4早經濟iau2未進入工業社會進前，台灣各地水利安全設施有khah4無周全，民眾經由圳溝周圍踏thut4意外死亡e5情形tiann7-tiann7發生，另外一方面過去農業社會經濟普遍khah4無發達，民風ma7 ke1 tsiann5保守，想be7開跳水自殺死亡e5案例ma7 e7-sai2講ke1 tsiann5濟。



因為可能受著環境設施ham7景點背景e5影響，iah4是真正有hit4款無形力量e5介入，有一寡所在落水死亡e5案例不斷發生，民眾難免e7認為hia1-e5所在無清氣相tsiah4 e7逐不時發生水鬼仔掠交替e5代誌，而且為著逐家e5安全，附近e5民眾有tang1時就 e7求請神明到事故地點進行法會，而且由法師iah4是童乩進行掠妖趕鬼e5儀式，ti7四五十年進前e5時代，e7-tang3逐不時聽著有一寡所在leh4辦tsit4款e5儀式。



「村長伯--a3，照古埤水門hia1又koh4有人浮--起-來--ah4 ！」天光無偌久，大箍珠--a1兇兇狂狂走去村辦公室揣村長伯--a3。



「哪又koh4 an2-ne1 ？ Kam2有人去派出所報案--ah4 ？」村長伯--a3趕緊出聲問大箍珠--a1。



「有--lah4 ！已經有人走去報案--ah4 ！」



「好--lah4 ！我等--leh4 e7隨趕--過-去。」村長伯--a3入去內底ka7外衫lom1--起-來，翻頭鐵馬牽--leh4就趕過去現場beh4 ka7家屬tau3處理後事。



照古埤是一條普通時e7得引大溪水灌溉，落大雨e5時e7得瀉田水e5大埤圳，因為beh4兼顧灌溉參排水e5功能，照古埤流經過販仔庄水門進前hit4站e5圳道e7-sai2講tsiann5深，ti7 beh4灌溉e5時tsun7 ka7水門tshing3 kuan5來提高水面e5 kuan5度，深度差不多e7-tang3達到三四層樓深，ma7因為實在有夠深，所以be7-hiau2泅水e5人若無注意跋--落-去iah4是想be7開跳--落-去，難免e7造成死亡e5情形。



「水門hia1最近一年已經有三个人ti7 hia1過往，lan2是m7是ti7今年e5冬尾時koh4再來ka7普普--leh4 ?」Ti7村民大會，阿福叔--a3提出建議。



「普渡是ai3逐家鬥陣參加e5代誌，看逐家e5意思是按怎？」村長伯--a3 iau2是ai3尊重逐家e5意見。



「已經普過幾若kai2--ah4，掠交替e5情形ma7仝款koh4一再發生，tsit4 kai2 lan2是m7是先來去問帝爺公，看是m7是有koh4-khah4好e5做法？」春成khah4有leh4行廟，伊認為ai3先請示帝爺公。



「好--lah4 ！我就先拜託帝爺廟e5阿龍仙ka7神明請示看mai7。」阿龍仙是帝爺廟e5廟公兼童乩，村長伯仔beh4拜託伊問神明。



40幾年前e5農業社會，一般民眾若拄著困擾e5代誌，去庄頭e5境主廟問事e7-sai2講是tsiann5 su3常，村長伯--a3代表村民請示帝爺公，經由阿龍仙扶乩稟告，結果帝爺公指示，除了連桌普渡，也ai3搭壇舉辦法會，tsiah4 e7-tang3超渡圳中e5水鬼仔回歸冥界，iah4是離開照古埤e5水門區域。



舊曆8--月下旬，廟方照帝爺公選定e5日子搭壇做法，hit4下晝在附近各庄頭逐家贊普之下，ti7水門邊恭請法師主持進行大規模e5普渡拜拜，而且ti7暗時7點外，法師開始施法beh4要求埤圳中e5水鬼仔接受超渡iah4是離開hit4个所在。



只是ti7神明e5神威以及法師配合童乩不斷施法之下，水鬼仔猶原強烈抵抗，到kah4子時e5時tsun7，甚至ti7水面浮現一座幻影虛壇來kap4神壇對tshiang5，法師也舞到非常忝頭，規个人性地也做一下夯--起-來，ah8 m7知是m7是神明e5神力，準準ti7半暝12點，法師擋be7 tiau5，ka7手中傳達神明旨意e5玉印出力tan3入去大圳溝底，講ma7奇怪，照古埤法會e5現場，一時間雄雄連人ma7 long2變kah4 tsiann5恬靜，水鬼仔e5虛壇也雄雄消失kah4無影無跡，無偌久神明經由童乩指示，水鬼仔已經離開，法師e7-tang3開始謝壇。



「碗粿，有人beh4食好食e5碗粿--無？」竹篙伯--a3 leh4 huah4賣伊e5碗粿。



車路店是離照古埤水門差不多七八公里e5一个大庄頭，竹篙伯--a3逐暗long2 e7 sak4伊e5擔仔車，ti7庄頭庄尾leh4 huah4賣碗粿，講ma7奇怪，普通時伊e5碗粿大部份ti7差不多11點外就long2 e7得賣了了，只是在照古埤舉辦法會hit4暗，到翻點iau2-koh4賰規十碗賣be7出--去，ti7竹篙伯--a3 beh4準備收擔e5時tsun7，雄雄看著tsiann5十个手kuann7 ka1-tsi3仔e5外地人beh4經過hia1。



「有人beh4食好食e5碗粿--無？」竹篙伯--a3向hia1-e5外地人推銷伊e5碗粿。



「好啊！ Gun2 ma7 ai3歇睏--一-下！」Tshua7頭e5外地人回應竹篙伯--a3。



就an2-ne1，hit4-tsun7外地人逐家ka7 ka1-tsi3仔暫時囥ti7路邊，每一个人long2 phang5一碗碗粿拚勢食，拄仔好ka7竹篙伯--a3 e5碗粿銷kah4無半碗。



「我看lin2逐家kann2-na2 long2真忝？」竹篙伯--a3問tshua7頭e5外地人。



「Tioh8啊！拚規暝又koh4 ai3隨時趕路，免講ma7真忝。」



「Lin2是tui3佗位來？ Tsit4-ma2是beh4趕去佗位neh4 ？」



「Gun2本來蹛ti7照古埤hia1，tsit4-ma2 beh4搬來去普豔埤。」



「Lin2 leh4搬厝？哪有需要透暝搬厝neh4 ？」竹篙伯--a3看be7出in1是leh4搬厝，ma7感覺tsiann5奇怪。



「Hia1雄雄變kah4無法度koh4蹛--落-去，姑不而將只好tioh8-ai3透暝搬徙。」Tshua7頭e5外地人kann2-na2 tsiann5無奈。



「哪e7 an2-ne1 ？是發生啥mih4代誌？」



「Tse……1。」Tshua7頭e5外地人無想beh4 koh4 ke1講，無偌久hit4陣人就long2 koh4 kuann7起ka1-tsi3仔，beh4繼續趕路去普豔埤。



因為hit4工賣了有khah4 uann3，竹篙伯--a3 ka7伊e5擔仔車sak4 tng2去到厝，只是簡單先ka7擔仔車量約仔拭拭--leh4，而且用帆布kham3 hoo7好勢來防止鳥鼠仔，了後伊就先去洗tng7歇睏。



第二工8點外，竹篙伯--a3食飯飽開始beh4整理擔仔車，tng1伊掀開帆布以後發現，hia1-e5外地人所食e5碗粿並long2無食，只是逐碗變kah4醬醬，伊心內有數，可能是拄著歹mih4仔，拍開囥錢e5銅管仔看，後尾hia1所收e5錢竟然long2是銀紙。



「有夠歹運，無代無誌suah4去拄著水鬼仔搬厝。」竹篙伯--a3照風俗去hoo7人收驚改運，而且勸逐家無代誌mai3去普豔埤。



普豔埤離車路店並無真遠，附近e5大排水溝ti7 hit4个所在有設一个水門，所以水門進前e5溝面變做一个小型e5潭區，潭區邊--a1有水利會e5工作站，四邊有be7-bai2 e5綠美化設施，是附近鄉鎮初中生歇睏日上愛去hia1辦活動參tshit4-tho5 e5小型風景區。



講--起-來ma7 tsiann5奇怪，法會辦了後hit4兩三年，照古埤long2無koh4發生民眾落水死亡e5案件，過去真少出代誌e5普豔埤顛倒發生三四件民眾落水死亡e5案件。竹篙伯拄著水鬼代誌e5流傳--出-去了，地方人士long2認為普豔埤e7變kah4 hiah4-ni7仔歹空，應當就是照古埤e5水鬼仔搬徙過去普豔埤所造成。



Hit4幾年若有囡仔beh4去普豔埤tshit4-tho5，家長long2 e7極力阻擋，只是有一寡仔囡仔也long2是e7偷偷招規陣去hia1 tshit4-tho5，水利會為著beh4避免koh4再發生民眾落水死亡e5案件，規氣做牆圍阻擋外人，m7 hoo7人koh4去工作站前e5普豔埤岸邊辦活動。



後--來，快速道路建造拄好經過普豔埤，排水溝e5水門徙位改建，khah4早綠美化kap4辦活動e5埸所也long2總變做道路用地，普豔埤tsit4个景點e5地名也tue3 leh4 tui3地圖面頂消失，照古埤水鬼仔搬徙去普豔埤e5流傳故事，地方民眾也漸漸淡忘。


#講古hoo7 lin2聽專欄，本文使用教育部推薦漢字kap4臺灣閩南語羅馬字拼音方案。
台文通訊BONG1報305期，2019年8月出刊。



歡迎捐款贊助#李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1


郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
