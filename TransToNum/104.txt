台文通訊BONG1報: Ti7世界母語日分享我e5台語路主講／李南衡、周佳穎 記錄／鍾育紋本文是2021 / 2 / 21 e5講座摘要記錄，主講者李南衡，目前ti7綠色和平廣播電台主持文化性節目，ma7有ti7 《台灣教會公報》寫〈那teh4褪色的台灣俗語話〉專欄。主講者周佳穎，外號「台南妹仔」，台北藝術大學電影創作學系畢業，「台南妹仔教你講台語」頻道創作者、公視台語台《逐工一句》節目編導。2月21是世界母語日，李江却台語文教基金會邀請兩位無仝世代、仝款為台語leh4拍拚e5主講者：李南衡、周佳穎，做伙來分享in1 e5台語路。頂真e5 oo1-ji2-sang2李南衡先生頭起先來分享--e5是李南衡先生，伊講伊e5台語路起步無算早，tui3伊60歲開始行，佳哉食到80歲iau2活--leh4，iau2 e7-tang3為台語做khang1-khue3。伊e5頭一本台語冊是《台語大爆笑》 （ 1996年3--月出版），m7-koh4 hit4-tsun7伊iau2 be7-hiau2讀寫台文，伊ti7 《自立晚報》 、 《民生報》連載華語e5笑詼，尾--a3收集--落-來是鄭良偉教授ka7 tau3翻譯做台文（有人問伊講是用啥mih4文寫--e5 ？哪tioh8 koh4翻譯？伊long2滾笑應講是用德文寫--e5。）鄭教授就鼓勵伊學台文，ti7 2000年hit4跤兜仔，伊he7決心beh4好好仔來學。李南衡先生有一个真可取e5所在，就是見若beh4學啥就e7 tsiok4綿爛去學，拼音e5冊、幾若本台語辭典long2拚勢研究、做筆記。經過兩冬，伊開始用台文來寫作，hit4-tsun7伊ma7有寫綠色短評專欄hoo7電台放送。主持人e7用台語來講，別人交e5稿是華語e5稿，主持人tioh8-ai3先ka7轉做台語；主持人bat4 ka7講--過，上愛接著伊寫e5稿，因為是用台語寫--e5，主持人提--leh4就直接唸，long2免koh4了工去翻譯。2005年，李南衡先生koh4去讀師大e5台文所，因為對外來語真有趣味，伊發現真濟文章內底long2看e7著外來語。進一步ka7分析，ti7日本時代e5賴和所寫e5文章--裡，tui3日語來e5外來語占大面； m7-koh4過50冬了，王禎和e5小說用e5外來語suah4變做美國話khah4濟，tsit4个主題ma7 tsiann5做伊e5碩士論文，而且規本koh4是用台文來寫--e5。另外，伊ma7有受邀請ti7 《海翁》雜誌連載「亂e1亂唱e5台灣話」專欄，分享伊所觀察著台語khah4 e7講m7-tioh8 e5所在，比如宋楚瑜選舉e5時，m7知「喙瀾」按怎講，suah4創造華語khui3 e5新台語： 「口水」 （ khau2-tsui2 ） tsit4个詞。後--來伊有出版《那teh4褪色的台灣俗語話》，諺語tsit4類e5冊有真濟人leh4寫，m7-koh4伊tsit4本（後來koh4有第二冊） ham7人e5無仝，內容主要是80歲tsit4沿iau2-koh4知影，m7-koh4已經漸漸少人用e5諺語。趁tsit4个寫作e5機會，伊想beh4 ka7 tsia1-e5已經beh4拍無--去e5諺語記錄--落-來。兩冬前，因為大腸癌蹛院治療（講著tsiah4-ni7艱苦e5主題，人稱幽默大師e5李--先-生竟然ka7逐家講，以前long2聽人講「斷腸人在天涯」，伊倒ti7病床頂tsiah4發現tsit4句話根本講m7-tioh8--ah4，是斷腸人ti7 「病床」 m7-tsiah4 tioh8 ）。Hit4-tsun7出版社e5人去ka7看，講著伊khai1真濟心血所收集e5資料，若準hoo7當做pun3-so3 tan3掉就tsiann5無彩，講--leh4講--leh4，新e5寫作計畫就an2-ne1起磅--ah4。出院無幾工，hit4位做代誌上頂真e5李--先-生又koh4出現ti7電腦頭前，經過冬半e5用心整理，一本內容精彩koh4豐富e5 《台灣外來語》就出現ti7逐家e5面頭前--ah4。台南妹仔Ayo1周佳穎自讀國小e5時，周佳穎就tue3 ti7阿爸身軀邊學台語e5表演。阿爸周定邦是說唱藝術e5表演者，阿爸去學唸歌了後希望伊tsiunn7台伴奏，就叫伊去學校e5國樂社學e1弦仔。褒歌、恆春民謠就tsiann5做伊細漢生活中tiann7出現e5 mih8件，ma7是現此時伊創作e5來源。細漢e5時有一段時間e7去ka7 《海翁》雜誌tau3錄囡仔詩、 ma7有錄過課本等等。高中e5時組樂團做社長，刁工揣台語歌hoo7同學練習，比如講正月調，tsit4款歌是伊tsit4沿e5人khah4 be7去接觸--著--e5。讀台北藝術大學電影系e5時，因為規班ai3做伙創作一齣戲，時代e5設定be7-tang3是ti7現代，又koh4因為表演組查某--e5真濟，伊想--著e5跤本是日本時代咖啡廳e5女給。規齣戲是台語--e5，m7-koh4有真濟同學be7-hiau2講台語，伊自然就koh4變做tsit4齣戲e5台語指導。落尾伊有導演一齣號做〈疫備起〉 e5短片去參賽，用笑詼e5角度去搬疫情期間衛生紙買be7著e5代誌，領獎hit4時tsiah4知in1是唯一用全台語來展現--e5。另外，伊e5身軀邊有be7少創作台語歌e5朋友，ma7不時e7去tau3研究台語歌詞e5書寫，iah4是按怎用白話字表示。進前有一个機緣，hoo7人推薦伊去公視台語台做導演，就是「逐工一句」 tsit4个節目。真濟人細漢e5時long2看過華語e5 『每日一字』，製作人感覺台語ma7 e7用得做sio1仝e5節目。台語顧問e7先提供教材，伊tsiah4來編寫跤本，通常e7編一齣戲，用情境劇tsit4款khah4趣味的方式來解sueh4俗諺語。主持人「又仁」真gau5演無仝e5角色，所以配合無仝e5內容，設定真濟角色hoo7 「又仁」來搬。比如講khah4生活化、傳統e5題材e5主角是阿珠姨； ham7音樂、藝術有關連e5是DJ來演；啊若節氣hit4類e5就hoo7鳥半仙出場……。伊ma7 ti7網路頂做家己想beh4做e5節目「台南妹仔教你講台語」。自伊來台北就tiann7 hoo7人呵咾台語講kah4真lian3-tng2，ma7有be7少人講beh4來ham7伊學台語，所以伊設定內容主要是白話字e5教學，伊認為tse1是學台語e5基礎。伊家己是ti7 beh4升大學e5歇熱，招幾个仔同學做伙來參阿爸學白話字，khai1差不多一個月e5時間就學--起-來。家己學習過程中感覺khah4困難e5所在，就ti7學白話字e5單元用khah4趣味e5方式來表現，真濟人ka7講伊e5節目對學習台語有真大e5幫贊。Sua3--落-來，台南妹仔ma7 e7繼續行台語路，今年有計畫beh4 ka7生活內底e7講--著e5語詞，做短短--a3--e5 、心適e5戲劇囥起去網路。未來有想beh4 ka7生活中拄--著e5狀況提來podcast4討論，親像是按怎tsit4-ma2真濟人leh4迷飼貓仔等等，hoo7無閒看影片e5人ma7 e7-tang3用聽--e5來接觸台語。未來iau2有真濟想beh4做--e5，年歲漸漸有，e7用得做kah4到--e5應該ma7 e7 koh4-khah4濟。#台語sa1攏有講座專欄，本文使用教育部推薦漢字kap4臺灣閩南語羅馬字拼音方案。台文通訊BONG1報324期，2021年3月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。主講／李南衡、周佳穎記錄／鍾育紋本文是2021 / 2 / 21 e5講座摘要記錄，主講者李南衡，目前ti7綠色和平廣播電台主持文化性節目，ma7有ti7 《台灣教會公報》寫〈那teh4褪色的台灣俗語話〉專欄。主講者周佳穎，外號「台南妹仔」，台北藝術大學電影創作學系畢業，「台南妹仔教你講台語」頻道創作者、公視台語台《逐工一句》節目編導。2月21是世界母語日，李江却台語文教基金會邀請兩位無仝世代、仝款為台語leh4拍拚e5主講者：李南衡、周佳穎，做伙來分享in1 e5台語路。頂真e5 oo1-ji2-sang2李南衡先生頭起先來分享--e5是李南衡先生，伊講伊e5台語路起步無算早，tui3伊60歲開始行，佳哉食到80歲iau2活--leh4，iau2 e7-tang3為台語做khang1-khue3。伊e5頭一本台語冊是《台語大爆笑》 （ 1996年3--月出版），m7-koh4 hit4-tsun7伊iau2 be7-hiau2讀寫台文，伊ti7 《自立晚報》 、 《民生報》連載華語e5笑詼，尾--a3收集--落-來是鄭良偉教授ka7 tau3翻譯做台文（有人問伊講是用啥mih4文寫--e5 ？哪tioh8 koh4翻譯？伊long2滾笑應講是用德文寫--e5。）鄭教授就鼓勵伊學台文，ti7 2000年hit4跤兜仔，伊he7決心beh4好好仔來學。李南衡先生有一个真可取e5所在，就是見若beh4學啥就e7 tsiok4綿爛去學，拼音e5冊、幾若本台語辭典long2拚勢研究、做筆記。經過兩冬，伊開始用台文來寫作，hit4-tsun7伊ma7有寫綠色短評專欄hoo7電台放送。主持人e7用台語來講，別人交e5稿是華語e5稿，主持人tioh8-ai3先ka7轉做台語；主持人bat4 ka7講--過，上愛接著伊寫e5稿，因為是用台語寫--e5，主持人提--leh4就直接唸，long2免koh4了工去翻譯。2005年，李南衡先生koh4去讀師大e5台文所，因為對外來語真有趣味，伊發現真濟文章內底long2看e7著外來語。進一步ka7分析，ti7日本時代e5賴和所寫e5文章--裡，tui3日語來e5外來語占大面； m7-koh4過50冬了，王禎和e5小說用e5外來語suah4變做美國話khah4濟，tsit4个主題ma7 tsiann5做伊e5碩士論文，而且規本koh4是用台文來寫--e5。另外，伊ma7有受邀請ti7 《海翁》雜誌連載「亂e1亂唱e5台灣話」專欄，分享伊所觀察著台語khah4 e7講m7-tioh8 e5所在，比如宋楚瑜選舉e5時，m7知「喙瀾」按怎講，suah4創造華語khui3 e5新台語： 「口水」 （ khau2-tsui2 ） tsit4个詞。後--來伊有出版《那teh4褪色的台灣俗語話》，諺語tsit4類e5冊有真濟人leh4寫，m7-koh4伊tsit4本（後來koh4有第二冊） ham7人e5無仝，內容主要是80歲tsit4沿iau2-koh4知影，m7-koh4已經漸漸少人用e5諺語。趁tsit4个寫作e5機會，伊想beh4 ka7 tsia1-e5已經beh4拍無--去e5諺語記錄--落-來。兩冬前，因為大腸癌蹛院治療（講著tsiah4-ni7艱苦e5主題，人稱幽默大師e5李--先-生竟然ka7逐家講，以前long2聽人講「斷腸人在天涯」，伊倒ti7病床頂tsiah4發現tsit4句話根本講m7-tioh8--ah4，是斷腸人ti7 「病床」 m7-tsiah4 tioh8 ）。Hit4-tsun7出版社e5人去ka7看，講著伊khai1真濟心血所收集e5資料，若準hoo7當做pun3-so3 tan3掉就tsiann5無彩，講--leh4講--leh4，新e5寫作計畫就an2-ne1起磅--ah4。出院無幾工，hit4位做代誌上頂真e5李--先-生又koh4出現ti7電腦頭前，經過冬半e5用心整理，一本內容精彩koh4豐富e5 《台灣外來語》就出現ti7逐家e5面頭前--ah4。台南妹仔Ayo1周佳穎自讀國小e5時，周佳穎就tue3 ti7阿爸身軀邊學台語e5表演。阿爸周定邦是說唱藝術e5表演者，阿爸去學唸歌了後希望伊tsiunn7台伴奏，就叫伊去學校e5國樂社學e1弦仔。褒歌、恆春民謠就tsiann5做伊細漢生活中tiann7出現e5 mih8件，ma7是現此時伊創作e5來源。細漢e5時有一段時間e7去ka7 《海翁》雜誌tau3錄囡仔詩、 ma7有錄過課本等等。高中e5時組樂團做社長，刁工揣台語歌hoo7同學練習，比如講正月調，tsit4款歌是伊tsit4沿e5人khah4 be7去接觸--著--e5。讀台北藝術大學電影系e5時，因為規班ai3做伙創作一齣戲，時代e5設定be7-tang3是ti7現代，又koh4因為表演組查某--e5真濟，伊想--著e5跤本是日本時代咖啡廳e5女給。規齣戲是台語--e5，m7-koh4有真濟同學be7-hiau2講台語，伊自然就koh4變做tsit4齣戲e5台語指導。落尾伊有導演一齣號做〈疫備起〉 e5短片去參賽，用笑詼e5角度去搬疫情期間衛生紙買be7著e5代誌，領獎hit4時tsiah4知in1是唯一用全台語來展現--e5。另外，伊e5身軀邊有be7少創作台語歌e5朋友，ma7不時e7去tau3研究台語歌詞e5書寫，iah4是按怎用白話字表示。進前有一个機緣，hoo7人推薦伊去公視台語台做導演，就是「逐工一句」 tsit4个節目。真濟人細漢e5時long2看過華語e5 『每日一字』，製作人感覺台語ma7 e7用得做sio1仝e5節目。台語顧問e7先提供教材，伊tsiah4來編寫跤本，通常e7編一齣戲，用情境劇tsit4款khah4趣味的方式來解sueh4俗諺語。主持人「又仁」真gau5演無仝e5角色，所以配合無仝e5內容，設定真濟角色hoo7 「又仁」來搬。比如講khah4生活化、傳統e5題材e5主角是阿珠姨； ham7音樂、藝術有關連e5是DJ來演；啊若節氣hit4類e5就hoo7鳥半仙出場……。伊ma7 ti7網路頂做家己想beh4做e5節目「台南妹仔教你講台語」。自伊來台北就tiann7 hoo7人呵咾台語講kah4真lian3-tng2，ma7有be7少人講beh4來ham7伊學台語，所以伊設定內容主要是白話字e5教學，伊認為tse1是學台語e5基礎。伊家己是ti7 beh4升大學e5歇熱，招幾个仔同學做伙來參阿爸學白話字，khai1差不多一個月e5時間就學--起-來。家己學習過程中感覺khah4困難e5所在，就ti7學白話字e5單元用khah4趣味e5方式來表現，真濟人ka7講伊e5節目對學習台語有真大e5幫贊。Sua3--落-來，台南妹仔ma7 e7繼續行台語路，今年有計畫beh4 ka7生活內底e7講--著e5語詞，做短短--a3--e5 、心適e5戲劇囥起去網路。未來有想beh4 ka7生活中拄--著e5狀況提來podcast4討論，親像是按怎tsit4-ma2真濟人leh4迷飼貓仔等等，hoo7無閒看影片e5人ma7 e7-tang3用聽--e5來接觸台語。未來iau2有真濟想beh4做--e5，年歲漸漸有，e7用得做kah4到--e5應該ma7 e7 koh4-khah4濟。