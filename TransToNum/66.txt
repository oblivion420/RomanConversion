台文通訊BONG1報: 美麗Jamaica1
Bi2-le7 Jamaica1作者：陳雷好天e5日，Jamaica1 e5海幾若色真sui2。倚岸khah4淺有沙e5所在，na2綠寶石e5草綠色，koh4出--去生海草e5所在，是藍寶石e5青藍色。Khah4深、有珊瑚tsiau1 e5海面，是深藍色。Jamaica1海岸e5珊瑚tsiau1真大phian3，世界出名。你若潛水落去看，海底e5世界是彩色--e5，珊瑚百百種，魚仔滿滿是。珊瑚tsiau1是魚仔生湠e5好所在。在地人真濟靠掠魚過日。Ho2-thinn1 e5 jit8 , Jamaica1 e5 hai2 kui2-lua7 sik4 tsin1 sui2 . Ua2 huann7 khah4 tshian2 u7 sua1 e5 soo2-tsai7 , na2 lik8-po2-tsioh8 e5 tshau2-lik8-sik4 , koh4 tshut4--khi3 senn1 hai2-tshau2 e5 soo2-tsai7 si7 na5-po2-tsioh8 e5 tshenn1-na5-sik4 . Khah4 tshim1 , u7 san1-oo5-tsiau1 e5 hai2-bin7 , si7 tshim1 na5-sik4 . Jamaica1 hai2-huann7 e5 san1-oo5-tsiau1 tsin1 tua7 phian3 , se3-kai3 tshut4-mia5 . Li2 na7 tsiam5-tsui2 loh8-khi3 khuann3 , hai2-te2 e5 se3-kai3 si7 tshai2-sik4--e5 , san1-oo5 pah4-pah4 tsiong2 , hi5-a2 mua2-mua2-si7 . San1-oo5-tsiau1 si7 hi5-a2 senn1-thuann3 e5 ho2 soo2-tsai7 . Tsai7-te7-lang5 tsin1 tse7 kho3 liah8-hi5 kue3-jit8 . 1980年代以來，Jamaica1 e5珊瑚漸漸死--去，無人在意。主要是人工e5破壞kap4倒pun3-so3 e5汙染。Tsarlie1 tsing7做囡仔tue3老爸討海掠魚，差不多20冬前漸漸掠無魚。後--來無法度，換頭路改tshua7觀光客潛水看珊瑚。M7-ku2 hit4時Jamaica1 e5海岸85 pha1 e5珊瑚已經死--ah4，賰白蒼蒼e5硓𥑮石，珊瑚死了留--落-來e5骨頭，tse1叫做珊瑚漂白。所以也無啥觀光客來潛水，伊變做無頭路e5人。1980 ni5-tai7 i2-lai5 , Jamaica1 e5 san1-oo5 tsiam7-tsiam7 si2--khi3 , bo5 lang5 tsai7-i3 . Tsu2-iau3 si7 jin5-kang1 e5 pho3-hai7 kap4 to3 pun3-so3 e5 u1-jiam2 . Tsarlie1 tsing7 tso3-gin2-a2 tue3 lau7-pe7 tho2-hai2 liah8-hi5 , tsha1-put4-to1 20 tang1 tsing5 tsiam7-tsiam7 liah8 bo5 hi2 . Au7--lai5 bo5-huat4-too7 , uann7 thau5-loo7 kai2 tshua7 kuan1-kong1-kheh4 tsiam5-tsui2 khuann3 san1-oo5 . M7-ku2 hit4 si5 Jamaica1 e5 hai2-huann7 85 pha1 e5 san1-oo5 i2-king1 si2--ah4 , tshun1 peh8-tshang1-tshang1 e5 loo2-koo2-tsioh8 , san1-oo5 si2 liau2 lau5--loh8-lai5 e5 kut4-thau5 , tse1 kio3-tso3 san1-oo5 phio3-peh8 . Soo2-i2 ia7 bo5 siann2 kuan1-kong1-kheh4 lai5 tsiam5-tsui2 , i1 pian3-tso3 bo5 thau5-loo7 e5 lang5 . Tsit4-ma2海岸e5汙染有khah4好。伊逐日去白河漁業保護區潛水，顧海底人工飼e5珊瑚。等珊瑚飼khah4大e5時，徙栽去死--去e5珊瑚tsiau1，一粒一粒固定蹛硓𥑮石頂面。珊瑚teh4大真oh4，你想一大phian3死--去e5珊瑚tsiau1，ai3徙栽偌濟、等偌久tsiah4 e7回復？ Tsit4-ma2世界海水溫度燒lo7，真濟珊瑚tsiau1漂白死--去，到時徙栽ma7無效。有一日Tsarlie1 e7 koh4變做無頭路e5人。Tsit4-ma2 hai2-huann7 e5 u1-jiam2 u7 khah4 ho2 . I1 tak8-jit8 khi3 Peh8-ho5 Hi5-giap8 Po2-hoo7-khu1 tsiam5-tsui2 , koo3 hai2-te2 jin5-kang1 tshi7 e5 san1-oo5 . Tan2 san1-oo5 tshi7 khah4 tua7 e5 si5 , sua2-tsai1 khi3 si2--khi3 e5 san1-oo5-tsiau1 , tsit8 liap8 tsit8 liap8 koo3-ting7 tua3 loo2-koo2-tsioh8 ting2-bin7 . San1-oo5 teh4 tua7 tsin1 oh4 , li2 siunn7 tsit8 tua7 phian3 si2--khi3 e5 san1-oo5-tsiau1 , ai3 sua2-tsai1 gua7 tse7 , tan2 gua7 ku2 tsiah4 e7 hue5-hok8 ? Tsit4-ma2 se3-kai3 hai2-tsui2 un1-too7 sio1-lo7 , tsin1 tse7 san1-oo5-tsiau1 phio3-peh8 si2--khi3 , kau3-si5 sua2-tsai1 ma7 bo5-hau7 . U7 tsit8 jit8 Tsarlie1 e7 koh4 pian3-tso3 bo5 thau5-loo7 e5 lang5 . #寫hoo7學生朋友e5代誌專欄，本文使用教育部推薦漢字kap4傳統白話字。台文通訊BONG1報320期，2020年11月出刊。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
