台文通訊BONG1報: 猴面鷹（ 『草鴞』 ）作者：易俊宏連sua3兩個月long2 leh4講「 niau2鼠」，其實是透過tsia1-e5例，來說明「文化概念」 kap4 「生物分類」無sio1仝e5所在。其實，tsit4款e5例tsiann5濟，親像tsun5--年e5 12--月，趁tsit4个專欄leh4介紹「蘭嶼貓頭鳥」 e5時tsun7，就有講過ba7-hioh8 、 「暗光鳥」 、 「鴣黃（ koo1-ng5 ） 」 tsit4款例。Lan2台灣e5先輩，過去hit4-tang1-tsun7 iau2無一个統一e5生物智識系統、來確認所有動物e5名號；本底用語言來溝通e5時tsun7，看狀況需要，ma7無一定ai3講著一必一中。Tsit4-ma2 ti7華語e5溝通，ma7是有俗名kap4學名對無起--來e5狀況。所以，為啥mih8 ai3來研究俗名--leh4 ？除了台文本底就需要保護，俗稱ma7保留hit4-tang1-tsun7 e5生活角度kap4民俗意義。Tse1 ma7是我寫tsit4个專欄e5初衷。Tsit4個月beh4來講食niau2鼠e5鳥仔，是一種ba7-hioh8 、 ma7是一種「貓頭鳥」，但是台灣先輩是叫 in1 「猴面鷹」。看tse1名就知，in1看--起-來就是像猴仝款，koh4叫in1是「鷹」，應該是食臊--e5，若是看著in1 e5華語名，可能e7雄雄對be7起--來： 『草鴞』。通常來講，若是食臊e5鳥仔，因為是ti7食物鍊khah4高等e5所在，所以生活範圍long2 ai3 khah4大，至少kap4食物鍊初等e5動物比--起-來是an2-ne1。所以lan2講「鷹仔目」就是講一个人e5目色tsiann5 lai7，因為鷹仔long2 e7飛tsiann5 kuan5來掠細隻動物食。Ti7-leh4樹頂、高空生活，是一般lan2對鷹仔、 ba7-hioh8 e5印象。但是「猴面鷹」 m7是an2-ne1，in1蹛ti7草仔埔內底，所以華語名tsiah4號做『草鴞』。台灣e5 「猴面鷹」因為生活e5所在，kap4 lan2人類e5活動範圍有tsiann5大e5重疊，所以in1 e5壓力就受著直接e5脅迫；目前估計全台灣差不多只賰三、四百隻nia7-nia7，是lan2台灣定做第一級e5保育動物，主要是ti7-leh4中南部有機會e7-tang3看--著。全世界ti7越南、印度、菲律賓ma7 e7-tang3看著差不多仝形e5動物，詳細來講，in1 long2是『東方草鴞』。Ti7台灣e5 tsit4款「猴面鷹」是「亞種」，就是in1生理上koh4 e7-sai2 kap4其他所在仝種e5 『草鴞』進行生湠；但是因為生活所在是完全分開--e5，已經看e7出來無仝款--ah4，自然環境中ma7無機會thang1拄--著。Koh4加上「猴面鷹」 m7是渡鳥、無法度飛過鹹水，所以應該是tsiann5久以前，就到台灣留--落-來--ah4。若時間koh4-khah4久長了，獨立生湠e5時間有夠，有一工be7得kap4其他所在e5 『草鴞』進行生湠，就e7演化做lan2 tsia1 tsiah4有e5在種動物。Tsit4-ma2是4--月，tng1是in1 leh4生湠e5時tsun7，除了鳥仔母需要補充營養來生卵，ma7 e7掠動物來飼囡仔鳥。Tsit4个時tsun7，ma7是in1生存上危險e5時tsun7，因為有tsiann5大e5機會e7中毒。「猴面鷹」因為生活ti7淺山所在，in1 ma7時常掠niau2鼠來食，就e7因為an2-ne1就中毒。因為作穡人習慣囥niau2鼠藥仔來避免niau2鼠食家己e5作物，但是無論kam2有ka7 niau2鼠thau7 hoo7死，「猴面鷹」 long2 e7因為an2-ne1間接死--去。Tse1是一个「 long2輸--去」 e5狀況，食物鍊e7因為毒藥累積，suah4來變成危機。M7-koh4若是lan2願意hoo7 「猴面鷹」一條生路，換做用niau2鼠tng1仔來tng1 niau2鼠，「猴面鷹」 be7 hoo7 thau7死--去，in1就e7替lan2來掠niau2鼠，lan2人類koh4 e7-tang3生活ti7一个無毒e5環境。全世界來講，『草鴞』是生存iau2無危機e5動物，但是「猴面鷹」 ti7 lan2台灣是需要保護e5動物。Kam2有機會hoo7 「猴面鷹」生存--落-來？ Tse1是考驗lan2人類智慧e5所在。#台灣動物記事 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報313期，2020年4月出刊。李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：易俊宏（圖片來源:台灣國家公園https : / / np4 . cpami1 . gov1 . tw / filesys1 / image1 / 01 _ tsinese1 / 11 _ epaper1 / vol1 _ 259 / 259 _ result4 _ 1 . jpg 攝影者：李文化攝 ）連sua3兩個月long2 leh4講「 niau2鼠」，其實是透過tsia1-e5例，來說明「文化概念」 kap4 「生物分類」無sio1仝e5所在。其實，tsit4款e5例tsiann5濟，親像tsun5--年e5 12--月，趁tsit4个專欄leh4介紹「蘭嶼貓頭鳥」 e5時tsun7，就有講過ba7-hioh8 、 「暗光鳥」 、 「鴣黃（ koo1-ng5 ） 」 tsit4款例。Lan2台灣e5先輩，過去hit4-tang1-tsun7 iau2無一个統一e5生物智識系統、來確認所有動物e5名號；本底用語言來溝通e5時tsun7，看狀況需要，ma7無一定ai3講著一必一中。Tsit4-ma2 ti7華語e5溝通，ma7是有俗名kap4學名對無起--來e5狀況。所以，為啥mih8 ai3來研究俗名--leh4 ？除了台文本底就需要保護，俗稱ma7保留hit4-tang1-tsun7 e5生活角度kap4民俗意義。Tse1 ma7是我寫tsit4个專欄e5初衷。Tsit4個月beh4來講食niau2鼠e5鳥仔，是一種ba7-hioh8 、 ma7是一種「貓頭鳥」，但是台灣先輩是叫 in1 「猴面鷹」。看tse1名就知，in1看--起-來就是像猴仝款，koh4叫in1是「鷹」，應該是食臊--e5，若是看著in1 e5華語名，可能e7雄雄對be7起--來： 『草鴞』。通常來講，若是食臊e5鳥仔，因為是ti7食物鍊khah4高等e5所在，所以生活範圍long2 ai3 khah4大，至少kap4食物鍊初等e5動物比--起-來是an2-ne1。所以lan2講「鷹仔目」就是講一个人e5目色tsiann5 lai7，因為鷹仔long2 e7飛tsiann5 kuan5來掠細隻動物食。Ti7-leh4樹頂、高空生活，是一般lan2對鷹仔、 ba7-hioh8 e5印象。但是「猴面鷹」 m7是an2-ne1，in1蹛ti7草仔埔內底，所以華語名tsiah4號做『草鴞』。台灣e5 「猴面鷹」因為生活e5所在，kap4 lan2人類e5活動範圍有tsiann5大e5重疊，所以in1 e5壓力就受著直接e5脅迫；目前估計全台灣差不多只賰三、四百隻nia7-nia7，是lan2台灣定做第一級e5保育動物，主要是ti7-leh4中南部有機會e7-tang3看--著。全世界ti7越南、印度、菲律賓ma7 e7-tang3看著差不多仝形e5動物，詳細來講，in1 long2是『東方草鴞』。Ti7台灣e5 tsit4款「猴面鷹」是「亞種」，就是in1生理上koh4 e7-sai2 kap4其他所在仝種e5 『草鴞』進行生湠；但是因為生活所在是完全分開--e5，已經看e7出來無仝款--ah4，自然環境中ma7無機會thang1拄--著。Koh4加上「猴面鷹」 m7是渡鳥、無法度飛過鹹水，所以應該是tsiann5久以前，就到台灣留--落-來--ah4。若時間koh4-khah4久長了，獨立生湠e5時間有夠，有一工be7得kap4其他所在e5 『草鴞』進行生湠，就e7演化做lan2 tsia1 tsiah4有e5在種動物。Tsit4-ma2是4--月，tng1是in1 leh4生湠e5時tsun7，除了鳥仔母需要補充營養來生卵，ma7 e7掠動物來飼囡仔鳥。Tsit4个時tsun7，ma7是in1生存上危險e5時tsun7，因為有tsiann5大e5機會e7中毒。「猴面鷹」因為生活ti7淺山所在，in1 ma7時常掠niau2鼠來食，就e7因為an2-ne1就中毒。因為作穡人習慣囥niau2鼠藥仔來避免niau2鼠食家己e5作物，但是無論kam2有ka7 niau2鼠thau7 hoo7死，「猴面鷹」 long2 e7因為an2-ne1間接死--去。Tse1是一个「 long2輸--去」 e5狀況，食物鍊e7因為毒藥累積，suah4來變成危機。M7-koh4若是lan2願意hoo7 「猴面鷹」一條生路，換做用niau2鼠tng1仔來tng1 niau2鼠，「猴面鷹」 be7 hoo7 thau7死--去，in1就e7替lan2來掠niau2鼠，lan2人類koh4 e7-tang3生活ti7一个無毒e5環境。全世界來講，『草鴞』是生存iau2無危機e5動物，但是「猴面鷹」 ti7 lan2台灣是需要保護e5動物。Kam2有機會hoo7 「猴面鷹」生存--落-來？ Tse1是考驗lan2人類智慧e5所在。#台灣動物記事 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報313期，2020年4月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。