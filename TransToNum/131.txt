台文通訊BONG1報: 無應該e5歇睏日（有聲♪ ）
台文通訊BONG1報十月號（ No1 . 271 ）


-----------------------------------------------

▍無應該 e5 歇睏日

作者：亞茱





歇睏日

是叫人寫兩倍宿題e5的日子--m7 ？

Guan2感覺

無應該neh4



睏醒--ah4

神神--a7倒--leh4

M7免趕緊beh4起床

E7-tang3好好仔想一下tu2-tsiah4做e5夢



Phang5一杯牛奶、一粒煎卵包

Ti7埕--裡

閒閒仔食，閒閒仔lim1

Koh4 e7-tang3聽著白粉鳥kuh4-kuh4唱歌



去學校e5時，tshiang5-tsai7經過e5小路

M7-bat4名e5野花野草teh4 iat8手

koh4有飛--e5 、跳--e5 、行--e5 、爬--e5 

真濟古錐 e5小動物

若無歇睏日

Beh4按怎有thang1去揣--in1 ？



歇睏日

是叫人寫兩倍宿題e5日子--m7 ？

Guan2 ti7心內

一直搖頭、搖頭
