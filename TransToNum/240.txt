台文通訊BONG1報: 母--a3 ！趕緊tng2--來--lah4 ！ （二）阿鳳幌倚來tsia1到辦喪事e5人兜，揣一个倚路邊e5塗跤就ka7坐--落-去，兩肢跤phuah8 ti7打馬膠路kap4低低e5田中央，喙na2哼歌na2 suh4 hit4罐tu2-tsiah4厝邊工人hoo7--伊e5 「養樂多」，勾ti7伊手--裡e5塑膠袋仔津落來ti7田岸邊幌來幌去。「阿鳳！ Khah4邊--a1--leh4--lah4 ！等--leh4 beh4誦經mai3 ti7 hia1鎮地--lah4 ！ 」阿鳳喙繼續哼伊e5歌、繼續幌伊e5跤。「有聽--著--無？阿鳳--a7 ！ 」喪家e5主人看阿鳳身軀無leh4 tin2動大聲ka7 huah4，阿鳳kann2-na2感覺著人leh4無歡喜，伊勻勻仔peh4起身，人幌啊幌koh4幌離開--去，繼續伊今仔日beh4行e5路。伊幌去到guan2 tsia1 tshai7 ti7路中e5榕仔樹跤，揣一塊人無愛，提出來tan3 ti7 hia1 e5膨椅坐--落-去；伊目睭kheh4-kheh4 、喙小可開開，就睏甲konn7-konn7叫！風，微微仔吹，tui3樹頂津--落-來e5鬚，ti7阿鳳e5面pue2來pue2去，伊照常睏kah4 tsiann5落眠。Tsit4欉榕仔樹ti7 guan2 tsia1已經有百外年e5歷史--ah4，有人將樹身ka7箍一塊紅布，紅布前排一塊桌仔，桌仔頂koh4囥一个香爐，看香爐內有香跤，的確有人來leh4燒香，莫怪tsit4欉榕仔樹，一直無人敢講想beh4 ka7徙走--去。「 Pann——Pann——1 」一陣少年囡仔oo1-too2-bai2聲pann1-pann1叫koh4 sng3-sng3叫，beh4騎tui3榕仔樹跤過，ka7睏kah4 tng1落眠e5阿鳳吵精神，阿鳳用手ka7目睭jue5-jue5--leh4，koh4 ka7伊手股頭hit4 kai5塑膠袋仔giu2好勢，就又koh4 peh4起身，beh4 tui3街仔e5方向幌--出-去。阿鳳幌一段路，看著昨暗拜天公e5人家tng1-leh4收hit4寡拜拜e5 mih8件，收好勢，規陣人坐ti7門前e5大塊桌前，歡頭喜面leh4食早頓、配點心。阿鳳跤步停--落-來，目睭tsin5 tui3 hit4个人家hia1去，眼神好親像有寡期待； hit4家雄雄有人ti7 tsit4時徛--起-來，用衛生碗te2一碗糜、 ngeh4一寡醬菜ti7糜面頂，koh4 kap4一雙衛生箸，「 Hmh4 ！ 」一聲提去到阿鳳e5面頭前；阿鳳一手勾塑膠袋仔、一手提「養樂多」罐仔，suah4 m7知beh4按怎接hit4碗糜，自an2-ne1 suah4 gang7-gang7 tshai7 ti7 hia1 ！落尾，hit4个人家替阿鳳ka7伊手提e5 「養樂多」罐仔tsinn1入去阿鳳e5塑膠袋仔內，koh4 ka7塑膠袋仔囥落塗跤兜，阿鳳tsiah4伸手接hit4碗糜。「燒！燒！好lioh8仔phang5 、 khuann1-khuann1仔食。」人話是an2-ne1講，m7-koh4阿鳳ma7是因為食了siunn1雄，suah4 ka7糜tshia1 ti7胸前e5衫頂，伊用手ka7衫giu2起來hiu3-hiu3--leh4 、衛生箸攑--leh4，三兩下手就ka7 hit4碗糜pe1-pe1吞吞落去腹肚，就又koh4幌啊幌，幌離開--去。「阿鳳！ Tsia1有一堆回收--e5，tah4 ！ Tsit4袋仔hoo7--你？ 」阿鳳幌到超市門口，超市頭家娘開喙leh4 ka7講，koh4 tsinn1幾若包四秀仔hoo7--伊，阿鳳接過手，喙仔gi1-gi1就ka7四秀仔seh4入去勾ti7手e5塑膠袋仔內。「 Tse1阿鳳逐工ti7路--裡來來去去，hit4雙跤行kah4 au2形--去，hoo7伊行著路就an2-ne1幌來幌去，佳哉人是無kai3精光，iah4無，tse1日子是beh4按怎過！ 」人客ka7頭家娘問起阿鳳e5代誌，頭家娘幌一下頭ka7人客an2-ne1應，koh4吐一口長長e5 khui3 ！兩人講啊講，頭就越tui3阿鳳hia1去看，阿鳳ka7伊ai3 e5回收物揀揀、 khioh4-khioh4--leh4，就tann1頭對頭家娘in1 「 Ho1 ！ Ho1 ！ Ho1 ！ 」笑幾聲，手拖頭家娘tu2-tsiah4 hoo7--伊e5大跤pun3-so3袋仔，喙哼伊e5歌，就又koh4幌啊幌，幌走--去；有tang1時伊e7幌siunn1出--去，幌去到路中央，開車e5人e7 ka7伊pann1，m7-koh4伊親像long2無聽--著，仝款繼續行伊e5路，開車--e5只好細膩seh8 tui3伊e5邊--a1過。街仔三山國王廟e5邊--a1就是回收場，阿鳳幌過三山國王廟已經幌到回收場。回收場e5頭家逐擺若看著阿鳳拖回收物來，long2 e7 ka7阿鳳唸： 「阿鳳！你ma7 khah4拜託--leh4，小分--一-下，你an2-ne1我tsiann5歹做khang1-khue3 neh4 ！ 」阿鳳仝款kan1-na1 「 Ho1 ！ Ho1 ！ Ho1 ！ 」笑幾聲，就揣一個有ng2 e5所在坐--落-來，繼續哼伊e5歌。「有影實在對你真無法度！ 」頭家家己喙na2唸頭na2幌，手ma7是ka7阿鳳拖--來e5回收物整理kah4好勢好勢。「阿鳳--a7 ！ Lin2翁to1 tshang3入去塗--裡--ah4 ！我koh4 ka7你紹介一个好--無？ 」阿鳳目睭bui1-bui1 ma7是「 Ho1 ！ Ho1 ！ Ho1 ！ 」喙gi1-gi1仔笑。「行--lah4，阿鳳！ Tue3我來去tng2--lah4 ！好--無？ 」逐家你一句、我一句khue1阿鳳做議量。「 Lin2 mai3 koh4 ka7伊創治--lah4 ！ 」回收場e5頭家看逐家khue1阿鳳已經規晡久--ah4，就出聲叫逐家好停，mai3 koh4揣阿鳳練痟話。阿鳳ma7是繼續哼伊e5歌，親像啥mih4代誌long2 kap4伊無ti7代仝款。頭家ka7阿鳳e5回收物秤秤--leh4 koh4 ka7錢算hoo7阿鳳，阿鳳接過手就ka7 seh4入去本tsiann5勾ti7手e5 hit4 kai5塑膠袋仔內，koh4坐一睏仔久，就peh4起身，ka7手勾e5 hit4跤塑膠袋仔giu2-giu2好勢，喙仝款koh4哼伊e5歌，人幌啊幌就又koh4幌--出-去。經過三山國王廟、經過超市、 「大盤--e5 」 、辦喜事e5人家、過路中央e5榕仔樹跤、 koh4過喪家、 huat8栽仔園，tng2一个uat4，阿鳳就beh4幌tng2去到厝--裡e5 hit4條巷仔路--looh4。原本，阿鳳厝有一坵細坵田，翁婿iau2 ti7--leh4 e5時，有種寡稻仔e5菜蔬，一家伙e1-e1仔過iau2 e7-sai2--得。有一工，in1翁婿開喙ka7伊講： 「鳳--a7 ！你閒閒，iah4無，你字紙kap4歹銅舊錫bong2 khioh4--寡，ke1減khing5一寡來tau3 sio1添厝--裡e5開銷，好--無？ 」，阿鳳e5翁婿細粒子、人真骨力，雖然kan1-na1是一間平階無kai3大間e5紅毛塗厝，伊逐工long2 ka7厝--裡整理kah4清氣清氣； m7-koh4瘦koh4薄板e5翁婿身體無kai3好，不時穡頭若作--一-tsun7-仔，就ai3歇睏--一-tsun7-仔，身體tsiah4 e7堪--得。自翁婿ka7阿鳳講bong2 khioh4字紙hit4工開始，阿鳳逐工透早日頭若beh4出--來e5時，伊就塑膠袋仔勾--leh4，出門去khioh4字紙kap4歹銅舊錫；翁婿一下無--去，khioh4字紙suah4 tsiann5做in1一家伙生活e5經濟來源。Ti7 khah4早piann3厝內是有翁婿thang1做，tsit4-ma2無人thang1做tse1 khang1-khue3，規个厝前就鎮kah4親像是pun3-so3堆！後生看be7做，long2 e7叫伊： 「 Mai3 koh4 khioh4--ah4--lah4 ！ 」，厝邊頭尾若準有人問伊阿鳳beh4回收物--無，伊long2不時e7應講： 「 Mai3 koh4 khioh4 ！ Mai3 koh4 khioh4--ah4 ！ 」，m7-koh4，ma7是tiann7-tiann7 e7看著伊ti7路--裡幌啊幌，kue3-lang1-kha1 giap8一支khioh4--來e5塑膠罐仔，手拖一跤大大跤e5紙箱仔。阿鳳已經幌啊幌，幌beh4到in1蹛hit4條細條無尾巷e5巷仔口，「鳳--a7 ！ 」蹛巷仔口e5厝邊tu1一塊紅紅e5西瓜beh4 hoo7阿鳳食。Tsit4時，大大粒e5日頭已經tshai7 ti7 kuan5-kuan5 e5天頂，阿鳳hit4領薄薄薄e5花仔衫，已經hoo7汗浸黏ti7身軀頂。阿鳳ka7 tam5-lok4-lok4 e5頭tsang1 pue2-pue2--leh4接手就tui3西瓜ka7咬--落-去，西瓜汁一時suah4噴kah4規si3-ke3，噴kah4阿鳳e5衫頂有規tah4規tah4紅紅e5西瓜汁，伊e5喙角，ma7 bun7出紅紅e5西瓜汁，「 Ai1-io7 ！你ma7 khah4好勢食--leh4 ！ 」厝邊喙na2 huah4，na2緊tsong5入去厝內giu2兩張仔衛生紙出--來，tui3阿鳳e5喙、 tui3阿鳳e5衫ka7拭拭、 hue5-hue5--leh4。Tsit4時，落ti7身軀頂e7 hoo7人感覺疼疼，ma7 e7 hoo7規身軀tam5糊糊親像石頭hiah4-ni7大e5雨點，開始leh4落--落-來！巷仔頭uat4角e5厝邊hit4隻古錐e5細隻狗，tsit4時iau2 hoo7人pak8 ti7門跤口leh4沃雨，伊「 Haunn2 ！ Haunn2 ！ Haunn2 ！ 」大聲一直叫、一直jiau3 in1兜e5門，厝內iau2是無看見有人出--來！阿鳳跤huah8幾若个大步、身軀ma7幌tsiok4大下緊幌去到位，伊手大大下tui3門ka7拍--落-去，狗仔e5主人總算是拍開門--ah4，in1看著古錐e5狗身軀沃kah4 tam5-tam5，就緊ka7狗mooh4--起-來koh4一直ka7伊唚，喙講： 「乖，沃tam5--ah4 honnh4 ！ 」，koh4對阿鳳笑--一-下，就uat4入去厝內。Tsit4時，阿鳳in1後生雄雄tsong5出來ti7 in1巷仔尾e5厝前，手大力leh4 ka7阿鳳iat8，koh4對阿鳳大大聲huah4 ： 「母--a3 ！趕緊tng2--來--lah4 ！你無看著雨na2落na2大是--無！ 」，阿鳳聽--著，頭越tui3巷仔尾hit4爿、目睭bui1-bui1 siong3 tui3對in1囝hia1去，koh4 「 Ho1 ！ Ho1 ！ Ho1 ！ 」一直笑、一直笑。Ti7暗暗sam3-sam3 e5天色--裡，阿鳳tsit4時趕緊beh4幌倒tng2去厝e5跤步，kap4伊「 Ho1 ！ Ho1 ！ Ho1 ！ 」 、 「 Ho1 ！ Ho1 ！ Ho1 ！ 」 e5笑聲，漸漸消失ti7親像倒灌e5雨水--裡。（煞） # Sann1-kap4讀小說專欄，本文使用教育部推薦漢字kap4臺灣閩南語羅馬字拼音方案。台文通訊BONG1報305期，2019年8月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：黃月春阿鳳幌倚來tsia1到辦喪事e5人兜，揣一个倚路邊e5塗跤就ka7坐--落-去，兩肢跤phuah8 ti7打馬膠路kap4低低e5田中央，喙na2哼歌na2 suh4 hit4罐tu2-tsiah4厝邊工人hoo7--伊e5 「養樂多」，勾ti7伊手--裡e5塑膠袋仔津落來ti7田岸邊幌來幌去。「阿鳳！ Khah4邊--a1--leh4--lah4 ！等--leh4 beh4誦經mai3 ti7 hia1鎮地--lah4 ！ 」阿鳳喙繼續哼伊e5歌、繼續幌伊e5跤。「有聽--著--無？阿鳳--a7 ！ 」喪家e5主人看阿鳳身軀無leh4 tin2動大聲ka7 huah4，阿鳳kann2-na2感覺著人leh4無歡喜，伊勻勻仔peh4起身，人幌啊幌koh4幌離開--去，繼續伊今仔日beh4行e5路。伊幌去到guan2 tsia1 tshai7 ti7路中e5榕仔樹跤，揣一塊人無愛，提出來tan3 ti7 hia1 e5膨椅坐--落-去；伊目睭kheh4-kheh4 、喙小可開開，就睏甲konn7-konn7叫！風，微微仔吹，tui3樹頂津--落-來e5鬚，ti7阿鳳e5面pue2來pue2去，伊照常睏kah4 tsiann5落眠。Tsit4欉榕仔樹ti7 guan2 tsia1已經有百外年e5歷史--ah4，有人將樹身ka7箍一塊紅布，紅布前排一塊桌仔，桌仔頂koh4囥一个香爐，看香爐內有香跤，的確有人來leh4燒香，莫怪tsit4欉榕仔樹，一直無人敢講想beh4 ka7徙走--去。「 Pann——Pann——1 」一陣少年囡仔oo1-too2-bai2聲pann1-pann1叫koh4 sng3-sng3叫，beh4騎tui3榕仔樹跤過，ka7睏kah4 tng1落眠e5阿鳳吵精神，阿鳳用手ka7目睭jue5-jue5--leh4，koh4 ka7伊手股頭hit4 kai5塑膠袋仔giu2好勢，就又koh4 peh4起身，beh4 tui3街仔e5方向幌--出-去。阿鳳幌一段路，看著昨暗拜天公e5人家tng1-leh4收hit4寡拜拜e5 mih8件，收好勢，規陣人坐ti7門前e5大塊桌前，歡頭喜面leh4食早頓、配點心。阿鳳跤步停--落-來，目睭tsin5 tui3 hit4个人家hia1去，眼神好親像有寡期待； hit4家雄雄有人ti7 tsit4時徛--起-來，用衛生碗te2一碗糜、 ngeh4一寡醬菜ti7糜面頂，koh4 kap4一雙衛生箸，「 Hmh4 ！ 」一聲提去到阿鳳e5面頭前；阿鳳一手勾塑膠袋仔、一手提「養樂多」罐仔，suah4 m7知beh4按怎接hit4碗糜，自an2-ne1 suah4 gang7-gang7 tshai7 ti7 hia1 ！落尾，hit4个人家替阿鳳ka7伊手提e5 「養樂多」罐仔tsinn1入去阿鳳e5塑膠袋仔內，koh4 ka7塑膠袋仔囥落塗跤兜，阿鳳tsiah4伸手接hit4碗糜。「燒！燒！好lioh8仔phang5 、 khuann1-khuann1仔食。」人話是an2-ne1講，m7-koh4阿鳳ma7是因為食了siunn1雄，suah4 ka7糜tshia1 ti7胸前e5衫頂，伊用手ka7衫giu2起來hiu3-hiu3--leh4 、衛生箸攑--leh4，三兩下手就ka7 hit4碗糜pe1-pe1吞吞落去腹肚，就又koh4幌啊幌，幌離開--去。「阿鳳！ Tsia1有一堆回收--e5，tah4 ！ Tsit4袋仔hoo7--你？ 」阿鳳幌到超市門口，超市頭家娘開喙leh4 ka7講，koh4 tsinn1幾若包四秀仔hoo7--伊，阿鳳接過手，喙仔gi1-gi1就ka7四秀仔seh4入去勾ti7手e5塑膠袋仔內。「 Tse1阿鳳逐工ti7路--裡來來去去，hit4雙跤行kah4 au2形--去，hoo7伊行著路就an2-ne1幌來幌去，佳哉人是無kai3精光，iah4無，tse1日子是beh4按怎過！ 」人客ka7頭家娘問起阿鳳e5代誌，頭家娘幌一下頭ka7人客an2-ne1應，koh4吐一口長長e5 khui3 ！兩人講啊講，頭就越tui3阿鳳hia1去看，阿鳳ka7伊ai3 e5回收物揀揀、 khioh4-khioh4--leh4，就tann1頭對頭家娘in1 「 Ho1 ！ Ho1 ！ Ho1 ！ 」笑幾聲，手拖頭家娘tu2-tsiah4 hoo7--伊e5大跤pun3-so3袋仔，喙哼伊e5歌，就又koh4幌啊幌，幌走--去；有tang1時伊e7幌siunn1出--去，幌去到路中央，開車e5人e7 ka7伊pann1，m7-koh4伊親像long2無聽--著，仝款繼續行伊e5路，開車--e5只好細膩seh8 tui3伊e5邊--a1過。街仔三山國王廟e5邊--a1就是回收場，阿鳳幌過三山國王廟已經幌到回收場。回收場e5頭家逐擺若看著阿鳳拖回收物來，long2 e7 ka7阿鳳唸： 「阿鳳！你ma7 khah4拜託--leh4，小分--一-下，你an2-ne1我tsiann5歹做khang1-khue3 neh4 ！ 」阿鳳仝款kan1-na1 「 Ho1 ！ Ho1 ！ Ho1 ！ 」笑幾聲，就揣一個有ng2 e5所在坐--落-來，繼續哼伊e5歌。「有影實在對你真無法度！ 」頭家家己喙na2唸頭na2幌，手ma7是ka7阿鳳拖--來e5回收物整理kah4好勢好勢。「阿鳳--a7 ！ Lin2翁to1 tshang3入去塗--裡--ah4 ！我koh4 ka7你紹介一个好--無？ 」阿鳳目睭bui1-bui1 ma7是「 Ho1 ！ Ho1 ！ Ho1 ！ 」喙gi1-gi1仔笑。「行--lah4，阿鳳！ Tue3我來去tng2--lah4 ！好--無？ 」逐家你一句、我一句khue1阿鳳做議量。「 Lin2 mai3 koh4 ka7伊創治--lah4 ！ 」回收場e5頭家看逐家khue1阿鳳已經規晡久--ah4，就出聲叫逐家好停，mai3 koh4揣阿鳳練痟話。阿鳳ma7是繼續哼伊e5歌，親像啥mih4代誌long2 kap4伊無ti7代仝款。頭家ka7阿鳳e5回收物秤秤--leh4 koh4 ka7錢算hoo7阿鳳，阿鳳接過手就ka7 seh4入去本tsiann5勾ti7手e5 hit4 kai5塑膠袋仔內，koh4坐一睏仔久，就peh4起身，ka7手勾e5 hit4跤塑膠袋仔giu2-giu2好勢，喙仝款koh4哼伊e5歌，人幌啊幌就又koh4幌--出-去。經過三山國王廟、經過超市、 「大盤--e5 」 、辦喜事e5人家、過路中央e5榕仔樹跤、 koh4過喪家、 huat8栽仔園，tng2一个uat4，阿鳳就beh4幌tng2去到厝--裡e5 hit4條巷仔路--looh4。原本，阿鳳厝有一坵細坵田，翁婿iau2 ti7--leh4 e5時，有種寡稻仔e5菜蔬，一家伙e1-e1仔過iau2 e7-sai2--得。有一工，in1翁婿開喙ka7伊講： 「鳳--a7 ！你閒閒，iah4無，你字紙kap4歹銅舊錫bong2 khioh4--寡，ke1減khing5一寡來tau3 sio1添厝--裡e5開銷，好--無？ 」，阿鳳e5翁婿細粒子、人真骨力，雖然kan1-na1是一間平階無kai3大間e5紅毛塗厝，伊逐工long2 ka7厝--裡整理kah4清氣清氣； m7-koh4瘦koh4薄板e5翁婿身體無kai3好，不時穡頭若作--一-tsun7-仔，就ai3歇睏--一-tsun7-仔，身體tsiah4 e7堪--得。自翁婿ka7阿鳳講bong2 khioh4字紙hit4工開始，阿鳳逐工透早日頭若beh4出--來e5時，伊就塑膠袋仔勾--leh4，出門去khioh4字紙kap4歹銅舊錫；翁婿一下無--去，khioh4字紙suah4 tsiann5做in1一家伙生活e5經濟來源。Ti7 khah4早piann3厝內是有翁婿thang1做，tsit4-ma2無人thang1做tse1 khang1-khue3，規个厝前就鎮kah4親像是pun3-so3堆！後生看be7做，long2 e7叫伊： 「 Mai3 koh4 khioh4--ah4--lah4 ！ 」，厝邊頭尾若準有人問伊阿鳳beh4回收物--無，伊long2不時e7應講： 「 Mai3 koh4 khioh4 ！ Mai3 koh4 khioh4--ah4 ！ 」，m7-koh4，ma7是tiann7-tiann7 e7看著伊ti7路--裡幌啊幌，kue3-lang1-kha1 giap8一支khioh4--來e5塑膠罐仔，手拖一跤大大跤e5紙箱仔。阿鳳已經幌啊幌，幌beh4到in1蹛hit4條細條無尾巷e5巷仔口，「鳳--a7 ！ 」蹛巷仔口e5厝邊tu1一塊紅紅e5西瓜beh4 hoo7阿鳳食。Tsit4時，大大粒e5日頭已經tshai7 ti7 kuan5-kuan5 e5天頂，阿鳳hit4領薄薄薄e5花仔衫，已經hoo7汗浸黏ti7身軀頂。阿鳳ka7 tam5-lok4-lok4 e5頭tsang1 pue2-pue2--leh4接手就tui3西瓜ka7咬--落-去，西瓜汁一時suah4噴kah4規si3-ke3，噴kah4阿鳳e5衫頂有規tah4規tah4紅紅e5西瓜汁，伊e5喙角，ma7 bun7出紅紅e5西瓜汁，「 Ai1-io7 ！你ma7 khah4好勢食--leh4 ！ 」厝邊喙na2 huah4，na2緊tsong5入去厝內giu2兩張仔衛生紙出--來，tui3阿鳳e5喙、 tui3阿鳳e5衫ka7拭拭、 hue5-hue5--leh4。Tsit4時，落ti7身軀頂e7 hoo7人感覺疼疼，ma7 e7 hoo7規身軀tam5糊糊親像石頭hiah4-ni7大e5雨點，開始leh4落--落-來！巷仔頭uat4角e5厝邊hit4隻古錐e5細隻狗，tsit4時iau2 hoo7人pak8 ti7門跤口leh4沃雨，伊「 Haunn2 ！ Haunn2 ！ Haunn2 ！ 」大聲一直叫、一直jiau3 in1兜e5門，厝內iau2是無看見有人出--來！阿鳳跤huah8幾若个大步、身軀ma7幌tsiok4大下緊幌去到位，伊手大大下tui3門ka7拍--落-去，狗仔e5主人總算是拍開門--ah4，in1看著古錐e5狗身軀沃kah4 tam5-tam5，就緊ka7狗mooh4--起-來koh4一直ka7伊唚，喙講： 「乖，沃tam5--ah4 honnh4 ！ 」，koh4對阿鳳笑--一-下，就uat4入去厝內。Tsit4時，阿鳳in1後生雄雄tsong5出來ti7 in1巷仔尾e5厝前，手大力leh4 ka7阿鳳iat8，koh4對阿鳳大大聲huah4 ： 「母--a3 ！趕緊tng2--來--lah4 ！你無看著雨na2落na2大是--無！ 」，阿鳳聽--著，頭越tui3巷仔尾hit4爿、目睭bui1-bui1 siong3 tui3對in1囝hia1去，koh4 「 Ho1 ！ Ho1 ！ Ho1 ！ 」一直笑、一直笑。Ti7暗暗sam3-sam3 e5天色--裡，阿鳳tsit4時趕緊beh4幌倒tng2去厝e5跤步，kap4伊「 Ho1 ！ Ho1 ！ Ho1 ！ 」 、 「 Ho1 ！ Ho1 ！ Ho1 ！ 」 e5笑聲，漸漸消失ti7親像倒灌e5雨水--裡。（煞） # Sann1-kap4讀小說專欄，本文使用教育部推薦漢字kap4臺灣閩南語羅馬字拼音方案。台文通訊BONG1報305期，2019年8月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。