台文通訊BONG1報: 台語親子共學團露營遊記

#逐家來pho3-tau7專欄，本文使用教育部推薦漢字kap4臺灣閩南語羅馬字拼音方案。
台文通訊BONG1報312期，2020年3月出刊。




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：楊晉淵 ( A1-ian1 )

2019年12月初7，我tshua7 gun2某kap4 gun2囝，參加gun2人生中頭一tau2 e5露營，上kai3心適--e5是，tsit4兩工一暝，koh4是百分之百全台語e5親子露營。

因為gun2規家伙仔long2是頭擺露營，雖然大部份e5用品long2決定beh4直接用租--e5--ah4，m7-koh4 ti7 tsit4工正式來臨進前，gun2 iau2是走大賣場kap4露營用品專賣店幾若tsua7，ma7 ti7網路頂tshiau1揣各種露營高手e5文章，tsiok4驚e7有啥mih4 mih8件紮無著--e5。

Tsit4工總算來--looh4，根據氣象報告，tsit4工檢采是tsit4站仔上寒e5日子，而且「北投貴子坑」tsit4 tah4 e5風實在有夠透，sng3-sng3叫e5風lam7摻著sap4-sap4仔雨，百面e7寒kah4 sih4-sih4顫，佳哉出門前gun2某就交代我ai3穿hoo7 tsiok4燒tsiok4燒--e5，到現場無偌久ma7有其他家庭準備e5燒茶thang1 lim1，雖然天氣寒kah4 e7 gan3，m7-koh4身軀猶原燒lo7仔燒lo7。

Koh4來就準備beh4起厝--looh4 ！ Tsit4回總共有14个台語家庭參加，內底有hit4種逐禮拜long2 leh4露營e5高手，ma7有像gun2 tsit4種連內帳外帳long2 sa1無tsang2 e5「滷肉跤」，總--是因為現場有高手ti7--leh4，所以我從來就m7 bat4煩惱e7有thian3-tooh4組be7起--來tsit4種代誌，實際上ma7 ham7我按算--e5差不多--lah4。「滷肉跤」組--e5，雖然tshim2頭仔舞kah4大粒汗細粒汗，m7-koh4經過高手組e5指導，無偌久ma7 long2 ka7暗時beh4睏e5厝起kah4 tsiann5 su3-si7--ah4。

暗頓是一个家庭出幾項仔菜kong1-ke1，所致有羊肉爐、火鍋、炒卵、冬粉、 sah8青菜、水果……等等，m7-na7 phong1-phai3 tshenn1-tshau1 koh4好食，食飯飽了後，我看離逐家beh4歇睏e5時間koh4有一寡lang3縫，我就去ka7囥ti7-leh4車頂e5 gi3-tah4提來彈，ham7 gun2某做伙唱幾條仔歌鬧熱--一-下。本來koh4驚講囡仔歌gun2平常時無leh4唱，流行歌ma7 m7知佗一條逐家khah4 hing3聽，佳哉歌一下唱--lueh4，大人囡仔long2 tsiok4 phang5場，唱完一條馬上就有人koh4 beh4點另外一條，tui3台語老歌〈望春風〉唱kah4 tsit4兩冬tng1 tshing3 e5 〈浪子回頭〉，koh4 tui3大人點e5 〈一支小雨傘〉 、 〈向前行〉唱kah4囡仔上愛e5 〈 Let4 It4 Go1 〉 、 〈 Baby1 Shark4 〉。音樂確實tsiann5奇妙，幾條歌唱--落-去了後，人kap4人之間kann2-na2就hong5 giu2 kah4 koh4-khah4倚--looh4，有幾若條歌long2是逐家做伙合唱完成--e5，koh4雄雄想--著，ti7 tsit4个囡仔講台語稀罕kah4 beh4絕種e5年代，e7-sai2熟sai7 tsiah4濟堅持台語路e5有志，實在tsiann5難得，tsiann5感動。

歌唱煞時間ma7 uann3--ah4，囡仔ma7差不多好睏--ah4，有幾个家長khah4暗光鳥--e5，就趁囡仔睏--去，sio1招ti7家己e5 thian3-tooh4外口sip4--兩-杯-仔，na2看天星na2開講來結束tse1快樂e5一工。總--是，露營比我所想--e5 koh4-khah4好sng2 tsiann5濟，ma7是tsiann5適合tshua7囡仔做伙參加e5活動，而且koh4是kap4飼囝觀念、母語意識接近e5有志做伙，koh4-khah4有意思，sua3--落-來若koh4有人leh4招，我絕對beh4 koh4報名！





#逐家來pho3-tau7專欄，本文使用教育部推薦漢字kap4臺灣閩南語羅馬字拼音方案。

台文通訊BONG1報312期，2020年3月出刊。





歡迎捐款贊助#李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1

有固定的長期捐款， 讓更多的台語文相關計畫可以穩定的推行，感謝逐家。





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
