台文通訊BONG1報: 無--去--e5作者：蕭聿萱我細漢e5時tsun7 tsiok4 kah4意咬mih8件，m7管是啥mih4奇奇怪怪e5 mih8件，我long2 e7 ka7伊送入喙內；若是食--e5，是無啥要緊，偏偏hit4當時e5我就親像是用喙leh4認bat4 tsit4个世界。看著椅仔，咬！桌仔，咬！枕頭，咬！手機仔，咬！基本上厝內e5家具long2已經hoo7我咬--過--ah4，m7-koh4，爸爸媽媽kann2-na2無啥要緊；凡勢in1是想講，我無食落腹肚內就好，橫直我ma7無可能koh4咬偌久。是無m7-tioh8--lah4 ！我leh4咬mih8件e5仝一个時tsun7，阮小妹是tsiok4 kah4意ka7膨椅當做趨趨仔leh4 lu1，我ma7 m7知an2-ne1有啥mih4好sng2。就是親像我kah4意咬mih8件仝款，每一个囡仔long2有家己e5癖性，而且long2 hoo7人掠無頭tshang2。看--起-來long2是一寡無大礙e5怪癖，我ma7 e7-sai2理解阮爸母感覺無要緊e5心態--lah4。M7-koh4代誌就是an2-ne1發生--e5，就是e7 ti7逐家long2無細膩e5時tsun7發生。Hit4一工，我koh4 leh4咬桌仔，阮小妹ma7仝款leh4 lu1 「膨椅趨趨仔」 ；本來是兩件無相關e5代誌，偏偏hit4个桌仔就ti7膨椅e5頭前，偏偏阮小妹就ti7我e5 kha1-tsiah4後leh4 sng2。He1是一目nih4仔就發生e5代誌。阮小妹lu1膨椅趨趨仔e5時tsun7，應該是sng2 kah4 siunn1歡喜--ah4，一下無細膩就lu1過頭，挵著拄好ti7頭前leh4咬桌仔e5我。我iau2未意識著發生啥mih4代誌，就有一个mih8件ui3我e5喙內噴--出-來，sua3--落-來就開始感覺著我e5喙空內底tam5-tam5 koh4 e7疼，應該是流血--ah4。M7-koh4六歲e5我，iau2舞be7清楚到底是按怎，就開始哭--ah4。Tsit4-ma2想--起-來其實tsiok4恐怖--e5，hit4當時ui3我e5喙空內噴--出-來e5 mih8件，其實是我e5門齒。褪齒ma7 m7是an2-ne1舞--lah4 ！代誌發生e5時tsun7已經是暗時9點，阮媽媽tsiok4緊張--e5，tshua7我si3-ke3去揣iau2未歇睏e5齒科，總算是ti7阮外媽in1兜附近揣著一間拄beh4關門e5齒科診所。我koh4 e7記得hit4个時tsun7，hit4間診所e5鐵門long2已經關一半--ah4，m7-koh4看著細漢e5我哭kah4 hiah4-ni7悽慘，醫生就特別為著我加班，替我處理我斷--去e5門齒koh4有我喙空內e5空喙。「你是為啥mih8 beh4咬桌仔？ 」治療好勢了後，醫生an2-ne1 ka7我問。我想醫生應該是因為好奇，凊彩問問--leh4 nia7-nia7。「伊long2 an2-ne1--lah4，愛咬一寡奇奇怪怪e5 mih8件；我看tsit4擺了後伊就m7敢--ah4 ！ 」我iau2 leh4想講beh4按怎回答tsit4个問題e5時tsun7，阮媽媽就先替我回答--ah4。An2-ne1 ma7好，橫直我ti7頭殼內底iau2揣be7著一个合理e5解sueh4，因為我家己ma7 m7知影為啥mih8 beh4咬mih8件。Hit4擺了後，我是真正khah4少leh4咬hia1-e5奇奇怪怪e5 mih8件--ah4，阮小妹ma7 m7敢koh4 lu1膨椅趨趨仔。我是變成咬suh4管iah4是tsing2甲tsit4款khah4 「普通」 e5 mih8件，be7 koh4咬桌仔kah4椅仔--ah4。An2-ne1是khah4安全ma7 khah4 「正常」。無奇怪，就是普通，就是正常。我是an2-ne1想--e5。Tsit4件代誌結束了後無偌久，我就讀小學--ah4。入學e5時tsun7 long2 e7做一寡健康檢查，因為我有蛀齒，學校就通知家長ai3 koh4 tshua7我去齒科補喙齒。阮媽媽想講頂擺hit4間e5醫生人koh4 be7-bai2，就去hit4間診所好--ah4。後--來一直到小學畢業進前，我e5喙齒若是有啥問題，一定long2是去hit4間齒科診所。為啥mih8 kan1-na1到小學畢業為止？因為我小學畢業e5時tsun7，hit4間診所ma7收--起-來--ah4。我感覺有淡薄仔寂寞。Ui3我6歲到12歲，hit4間診所就是ti7 hia1，我每一工ui3學校tng2去厝long2 e7經過，m7-koh4 kan1-na1 beh4檢查喙齒e5時tsun7 tsiah4 e7入--去。我叫是我e7一直看著伊徛ti7路邊，我叫是我逐冬long2 e7為著beh4檢查喙齒入去兩擺。M7-koh4 tsit4-ma2看--起-來，tse1 ma7是tsiok4平常e5代誌；就親像我大學離開台北以後，逐擺tng2--去long2 e7看著新開e5店面。有新e5店面，就表示有舊e5店收--起-來--ah4。等時間過--去，hia1-e5消失e5店e5名字ma7仝款tue3 leh4消失--去--ah4。M7-koh4少年e5我iau2 m7 bat4 tsia1-e5 mih8件，就是感覺心內有一个部份雄雄無--去，空空，悶悶，但是講be7清楚he1到底是啥。無--去--e5，除了hit4間診所kah4伊e5名，iau2-koh4有啥？後--來m7管是國中iah4是高中，其實一直到tsit4-ma2 ma7 long2是ai3半冬檢查喙齒一擺，無可能因為慣勢去e5診所收--起-來就停止。後--來阮ti7外媽in1兜附近koh4揣著一間齒科，一直到我寫tsit4篇文章e5 tsit4-ma2，我long2一直是去tsit4間「齒科二號」做檢查kah4治療--e5。逐家應該long2知影，齒科診所除了有醫生以外koh4有啥人？就是助理--lah4。一般內科診所e5助理long2是有護理背景e5人，m7-koh4齒科e5助理kann2-na2無特別要求，所以ma7是有一寡大學生e7去齒科做助理e5 khang1-khue3。齒科診所e5助理其實換tsiok4緊--e5，因為逐家long2是來tsia1做散工nia7-nia7。大學畢業了後，就e7去揣正式e5頭路，所以我ma7已經慣勢逐擺long2看著無仝e5助理。通常in1 ma7 be7特別kah4病人開講puann5-nua2，m7-koh4我最近ti7齒科二號拄--著e5助理就無仝--ah4。我想，伊應該是看著我e5病歷，發現我kah4伊年歲差不多，橫直上班ma7是無聊，就bong2開講--一-下。我頭一擺拄著伊，是舊年春天。Hit4工是因為喙齒實在有夠疼，所以我到台北車頭e5時，連行李long2 be7赴提tng2去厝，就隨過去診所--ah4。「你kam2是等--leh4 beh4出去tshit4-tho5 ？無，哪e7紮行李來tsia1 ？ 」拄入去診所，一个穿白衫、掛喙am1，我m7 bat4見--過，m7-koh4看--起-來就是齒科助理e5人就隨ka7我問。我想我hit4當時看--起-來一定tsiok4奇怪--e5，伊tsiah4 e7 an2-ne1 ka7我問--lah4。「無--lah4 ！我ui3台中tng2--來，因為感覺時間be7赴先tng2去厝，所以落車就隨過--來--ah4。」後--來e5對話，就是我解sueh4我是ti7台中讀冊，m7-koh4我是台北人，伊就問我讀啥mih4學校——tsia1-e5 tiann7-tiann7 e7 hoo7人問--著，我long2已經有「官方回答」 e5問題。後--來醫生過來ka7我治療，阮e5對話tsiah4短短兩分鐘就結束--ah4。M7-koh4 hit4工我是感覺真新奇，竟然有齒科e5助理e7 kah4我開講。因為tsit4擺e5蛀齒khah4深，我逐禮拜long2 ai3 tng2來看診，long2總koh4 ai3治療兩擺。「你kam2是逐禮拜long2 e7 tng2來台北？ 」第二擺拄著助理，伊隨就認出我--ah4。我ma7 m7是hit4種tsiok4 pi3-su3 e5個性，人主動揣我開講，我就e7好好仔回應。M7知kam2是因為無hiah4生份--ah4，tsit4擺就有一種kah4 tsiok4久無看--著e5同學開講e5感覺。阮仝款講到醫生過--來e5時tsun7，短短兩分鐘e5 puann5-nua2，後--來伊就ti7邊--a1 ka7醫生tau3-sann1-kang7，tse1 ma7是伊e5 khang1-khue3--lah4。因為蛀齒已經蛀到神經，所以ti7治療e5過程中我是疼kah4 leh4流目屎；伊na2 ti7醫生邊--a1 tau3-sann1-kang7 na2用伊e5手摸我e5手，慢慢仔，輕輕仔，kan2-na2 leh4 ka7我惜惜。有人ka7家己惜惜e5感覺，是hoo7我tsiok4心安--e5。就算治療e5過程真痛苦，我ma7知影有人ti7邊--a1陪伴； hit4个痛苦，kann2-na2就無hiah4痛苦--ah4。Koh4過一禮拜，第三擺拄著伊。凡勢是我想siunn1濟，m7-koh4我感覺伊看著我e5時tsun7，kann2-na2有小可仔leh4 phut8-phut8跳，其實我ma7是--lah4。我承認ti7騎車來齒科e5路--裡，是有小可仔leh4期待e7-tang3 kah4伊開講，期待hit4个短短兩分鐘e5開講。「你kam2是明年就e7畢業？ 」伊an2-ne1 ka7我問。「應該e7延後畢業--lah4 ！ 」 「原來，我是e7-tang3準時畢業。」 Tsit4工是5--月e5頭一个拜五，我無意識著6--月就是畢業e5季節，甚至koh4 be7記得tsit4擺治療結束了後，我koh4 ai3半冬tsiah4 e7來做例行e5檢查。是啊，等到我12--月去檢查喙齒e5時tsun7，伊已經無ti7 hia1--ah4。講tsiann5實--e5，對我來講，伊是一个生份人。我kan1-na1看著伊穿白衫、掛喙am1，我甚至連伊e5面to1無看--過；伊e5學校、伊e5聯絡方式kah4伊e5名，我啥mih8 long2 m7知。就kah4 12歲hit4時仝款，22歲e5我，感覺心內有一个部份雄雄無--去--ah4，m7-koh4我iau2是講be7清楚he1到底是啥。Kann2-na2是一个雞胿仔e5線斷--去，我就an2-ne1看伊飛啊飛，飛去佗位？飛去我看be7著e5所在--ah4。「你是為啥mih8 beh4咬桌仔？ 」我想著六歲e5 hit4間齒科，hit4个醫生問--e5，我hit4當時iau2 be7赴回答e5問題。「因為我叫是我若ka7一个mih8件咬tiau5-tiau5，伊就be7無--去。」 M7-koh4事實是，hit4張桌仔因為hoo7我咬kah4貓蛀蛀，ti7我小學e5時tsun7就tan3掉--ah4。Tsit4-ma2你應該知影，無--去--e5，除了hit4間診所kah4伊e5名，iau2-koh4有啥？ #心內話 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報329期，2021年8月出刊。李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：蕭聿萱我細漢e5時tsun7 tsiok4 kah4意咬mih8件，m7管是啥mih4奇奇怪怪e5 mih8件，我long2 e7 ka7伊送入喙內；若是食--e5，是無啥要緊，偏偏hit4當時e5我就親像是用喙leh4認bat4 tsit4个世界。看著椅仔，咬！桌仔，咬！枕頭，咬！手機仔，咬！基本上厝內e5家具long2已經hoo7我咬--過--ah4，m7-koh4，爸爸媽媽kann2-na2無啥要緊；凡勢in1是想講，我無食落腹肚內就好，橫直我ma7無可能koh4咬偌久。是無m7-tioh8--lah4 ！我leh4咬mih8件e5仝一个時tsun7，阮小妹是tsiok4 kah4意ka7膨椅當做趨趨仔leh4 lu1，我ma7 m7知an2-ne1有啥mih4好sng2。就是親像我kah4意咬mih8件仝款，每一个囡仔long2有家己e5癖性，而且long2 hoo7人掠無頭tshang2。看--起-來long2是一寡無大礙e5怪癖，我ma7 e7-sai2理解阮爸母感覺無要緊e5心態--lah4。M7-koh4代誌就是an2-ne1發生--e5，就是e7 ti7逐家long2無細膩e5時tsun7發生。Hit4一工，我koh4 leh4咬桌仔，阮小妹ma7仝款leh4 lu1 「膨椅趨趨仔」 ；本來是兩件無相關e5代誌，偏偏hit4个桌仔就ti7膨椅e5頭前，偏偏阮小妹就ti7我e5 kha1-tsiah4後leh4 sng2。He1是一目nih4仔就發生e5代誌。阮小妹lu1膨椅趨趨仔e5時tsun7，應該是sng2 kah4 siunn1歡喜--ah4，一下無細膩就lu1過頭，挵著拄好ti7頭前leh4咬桌仔e5我。我iau2未意識著發生啥mih4代誌，就有一个mih8件ui3我e5喙內噴--出-來，sua3--落-來就開始感覺著我e5喙空內底tam5-tam5 koh4 e7疼，應該是流血--ah4。M7-koh4六歲e5我，iau2舞be7清楚到底是按怎，就開始哭--ah4。Tsit4-ma2想--起-來其實tsiok4恐怖--e5，hit4當時ui3我e5喙空內噴--出-來e5 mih8件，其實是我e5門齒。褪齒ma7 m7是an2-ne1舞--lah4 ！代誌發生e5時tsun7已經是暗時9點，阮媽媽tsiok4緊張--e5，tshua7我si3-ke3去揣iau2未歇睏e5齒科，總算是ti7阮外媽in1兜附近揣著一間拄beh4關門e5齒科診所。我koh4 e7記得hit4个時tsun7，hit4間診所e5鐵門long2已經關一半--ah4，m7-koh4看著細漢e5我哭kah4 hiah4-ni7悽慘，醫生就特別為著我加班，替我處理我斷--去e5門齒koh4有我喙空內e5空喙。「你是為啥mih8 beh4咬桌仔？ 」治療好勢了後，醫生an2-ne1 ka7我問。我想醫生應該是因為好奇，凊彩問問--leh4 nia7-nia7。「伊long2 an2-ne1--lah4，愛咬一寡奇奇怪怪e5 mih8件；我看tsit4擺了後伊就m7敢--ah4 ！ 」我iau2 leh4想講beh4按怎回答tsit4个問題e5時tsun7，阮媽媽就先替我回答--ah4。An2-ne1 ma7好，橫直我ti7頭殼內底iau2揣be7著一个合理e5解sueh4，因為我家己ma7 m7知影為啥mih8 beh4咬mih8件。Hit4擺了後，我是真正khah4少leh4咬hia1-e5奇奇怪怪e5 mih8件--ah4，阮小妹ma7 m7敢koh4 lu1膨椅趨趨仔。我是變成咬suh4管iah4是tsing2甲tsit4款khah4 「普通」 e5 mih8件，be7 koh4咬桌仔kah4椅仔--ah4。An2-ne1是khah4安全ma7 khah4 「正常」。無奇怪，就是普通，就是正常。我是an2-ne1想--e5。Tsit4件代誌結束了後無偌久，我就讀小學--ah4。入學e5時tsun7 long2 e7做一寡健康檢查，因為我有蛀齒，學校就通知家長ai3 koh4 tshua7我去齒科補喙齒。阮媽媽想講頂擺hit4間e5醫生人koh4 be7-bai2，就去hit4間診所好--ah4。後--來一直到小學畢業進前，我e5喙齒若是有啥問題，一定long2是去hit4間齒科診所。為啥mih8 kan1-na1到小學畢業為止？因為我小學畢業e5時tsun7，hit4間診所ma7收--起-來--ah4。我感覺有淡薄仔寂寞。Ui3我6歲到12歲，hit4間診所就是ti7 hia1，我每一工ui3學校tng2去厝long2 e7經過，m7-koh4 kan1-na1 beh4檢查喙齒e5時tsun7 tsiah4 e7入--去。我叫是我e7一直看著伊徛ti7路邊，我叫是我逐冬long2 e7為著beh4檢查喙齒入去兩擺。M7-koh4 tsit4-ma2看--起-來，tse1 ma7是tsiok4平常e5代誌；就親像我大學離開台北以後，逐擺tng2--去long2 e7看著新開e5店面。有新e5店面，就表示有舊e5店收--起-來--ah4。等時間過--去，hia1-e5消失e5店e5名字ma7仝款tue3 leh4消失--去--ah4。M7-koh4少年e5我iau2 m7 bat4 tsia1-e5 mih8件，就是感覺心內有一个部份雄雄無--去，空空，悶悶，但是講be7清楚he1到底是啥。無--去--e5，除了hit4間診所kah4伊e5名，iau2-koh4有啥？後--來m7管是國中iah4是高中，其實一直到tsit4-ma2 ma7 long2是ai3半冬檢查喙齒一擺，無可能因為慣勢去e5診所收--起-來就停止。後--來阮ti7外媽in1兜附近koh4揣著一間齒科，一直到我寫tsit4篇文章e5 tsit4-ma2，我long2一直是去tsit4間「齒科二號」做檢查kah4治療--e5。逐家應該long2知影，齒科診所除了有醫生以外koh4有啥人？就是助理--lah4。一般內科診所e5助理long2是有護理背景e5人，m7-koh4齒科e5助理kann2-na2無特別要求，所以ma7是有一寡大學生e7去齒科做助理e5 khang1-khue3。齒科診所e5助理其實換tsiok4緊--e5，因為逐家long2是來tsia1做散工nia7-nia7。大學畢業了後，就e7去揣正式e5頭路，所以我ma7已經慣勢逐擺long2看著無仝e5助理。通常in1 ma7 be7特別kah4病人開講puann5-nua2，m7-koh4我最近ti7齒科二號拄--著e5助理就無仝--ah4。我想，伊應該是看著我e5病歷，發現我kah4伊年歲差不多，橫直上班ma7是無聊，就bong2開講--一-下。我頭一擺拄著伊，是舊年春天。Hit4工是因為喙齒實在有夠疼，所以我到台北車頭e5時，連行李long2 be7赴提tng2去厝，就隨過去診所--ah4。「你kam2是等--leh4 beh4出去tshit4-tho5 ？無，哪e7紮行李來tsia1 ？ 」拄入去診所，一个穿白衫、掛喙am1，我m7 bat4見--過，m7-koh4看--起-來就是齒科助理e5人就隨ka7我問。我想我hit4當時看--起-來一定tsiok4奇怪--e5，伊tsiah4 e7 an2-ne1 ka7我問--lah4。「無--lah4 ！我ui3台中tng2--來，因為感覺時間be7赴先tng2去厝，所以落車就隨過--來--ah4。」後--來e5對話，就是我解sueh4我是ti7台中讀冊，m7-koh4我是台北人，伊就問我讀啥mih4學校——tsia1-e5 tiann7-tiann7 e7 hoo7人問--著，我long2已經有「官方回答」 e5問題。後--來醫生過來ka7我治療，阮e5對話tsiah4短短兩分鐘就結束--ah4。M7-koh4 hit4工我是感覺真新奇，竟然有齒科e5助理e7 kah4我開講。因為tsit4擺e5蛀齒khah4深，我逐禮拜long2 ai3 tng2來看診，long2總koh4 ai3治療兩擺。「你kam2是逐禮拜long2 e7 tng2來台北？ 」第二擺拄著助理，伊隨就認出我--ah4。我ma7 m7是hit4種tsiok4 pi3-su3 e5個性，人主動揣我開講，我就e7好好仔回應。M7知kam2是因為無hiah4生份--ah4，tsit4擺就有一種kah4 tsiok4久無看--著e5同學開講e5感覺。阮仝款講到醫生過--來e5時tsun7，短短兩分鐘e5 puann5-nua2，後--來伊就ti7邊--a1 ka7醫生tau3-sann1-kang7，tse1 ma7是伊e5 khang1-khue3--lah4。因為蛀齒已經蛀到神經，所以ti7治療e5過程中我是疼kah4 leh4流目屎；伊na2 ti7醫生邊--a1 tau3-sann1-kang7 na2用伊e5手摸我e5手，慢慢仔，輕輕仔，kan2-na2 leh4 ka7我惜惜。有人ka7家己惜惜e5感覺，是hoo7我tsiok4心安--e5。就算治療e5過程真痛苦，我ma7知影有人ti7邊--a1陪伴； hit4个痛苦，kann2-na2就無hiah4痛苦--ah4。Koh4過一禮拜，第三擺拄著伊。凡勢是我想siunn1濟，m7-koh4我感覺伊看著我e5時tsun7，kann2-na2有小可仔leh4 phut8-phut8跳，其實我ma7是--lah4。我承認ti7騎車來齒科e5路--裡，是有小可仔leh4期待e7-tang3 kah4伊開講，期待hit4个短短兩分鐘e5開講。「你kam2是明年就e7畢業？ 」伊an2-ne1 ka7我問。「應該e7延後畢業--lah4 ！ 」 「原來，我是e7-tang3準時畢業。」 Tsit4工是5--月e5頭一个拜五，我無意識著6--月就是畢業e5季節，甚至koh4 be7記得tsit4擺治療結束了後，我koh4 ai3半冬tsiah4 e7來做例行e5檢查。是啊，等到我12--月去檢查喙齒e5時tsun7，伊已經無ti7 hia1--ah4。講tsiann5實--e5，對我來講，伊是一个生份人。我kan1-na1看著伊穿白衫、掛喙am1，我甚至連伊e5面to1無看--過；伊e5學校、伊e5聯絡方式kah4伊e5名，我啥mih8 long2 m7知。就kah4 12歲hit4時仝款，22歲e5我，感覺心內有一个部份雄雄無--去--ah4，m7-koh4我iau2是講be7清楚he1到底是啥。Kann2-na2是一个雞胿仔e5線斷--去，我就an2-ne1看伊飛啊飛，飛去佗位？飛去我看be7著e5所在--ah4。「你是為啥mih8 beh4咬桌仔？ 」我想著六歲e5 hit4間齒科，hit4个醫生問--e5，我hit4當時iau2 be7赴回答e5問題。「因為我叫是我若ka7一个mih8件咬tiau5-tiau5，伊就be7無--去。」 M7-koh4事實是，hit4張桌仔因為hoo7我咬kah4貓蛀蛀，ti7我小學e5時tsun7就tan3掉--ah4。Tsit4-ma2你應該知影，無--去--e5，除了hit4間診所kah4伊e5名，iau2-koh4有啥？ #心內話 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報329期，2021年8月出刊。歡迎捐款贊助#李江却台語文教基金會（捐款可抵稅，匯款後請通知02-23112199 ）線上捐款(定期定額) https : / / donate1 . newebpay1 . com1 / Period1 / akhioh4 / lkk線上捐款(單筆) https : / / donate1 . newebpay1 . com1 / akhioh4 / lkk郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。#心內話 專欄，本文使用教育部推薦漢字kap4臺灣閩南語羅馬字拼音方案。台文通訊BONG1報329期，2021年8月出刊。