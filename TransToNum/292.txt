台文通訊BONG1報: 328期-編輯室e5話30冬前，有一陣要意台語e5未來e5前輩，決定同齊來創辦台語文雜誌，tsiah4有《台文通訊》 ti7洛杉磯puh4-inn2。30年來，伊講文化、 sueh4歷史、記心情、論科學. . . . . .，啥mih8 to1有，有濟濟值得收藏e5作品。Ui3 《台文通訊》到tsit4-ma2 e5 《台文通訊BONG1報》，伊e5多元、自由kap4包容，一直long2無改變。台語文雜誌創刊30週年tsit4款大代誌，本底應當是ai3招逐家做伙來鬧熱--一-下，m7-koh4，受著疫情影響，實體活動be7辦--得，變做線頂e5慶祝會。透過tsit4个方式，顛倒ka7海內外濟濟台文有志，做一擺long2箍做伙，仝款鬧熱滾滾！除了看著be7少台語文運動e5 sian9-pai2以外，ma7有tsiok4濟少年人來參加。有專門講台語議題e5網tshing3 、有ti7海外開辦台文班e5會長、有成立台語共學團、台語親子友善課程e5爸母，有人搬戲、寫歌、編尪仔冊等等。Ma7有立委來關心母語政策e5進展。逐家ti7世界各地，用in1上gau5 e5方式，鬥陣來tshui1-sak4台語。慶祝會講煞，tng2來看tsit4期雜誌有啥mih4好料？刊冬外e5 【台文通訊30週年經典回顧】專欄，討論台語文書寫、文字標準化、對台語文未來發展e5 ng3望，tsit4期ka7重點long2整理做一篇。〈 Ka7阮兜e5夢想，捏做囡仔畫本〉記錄莊佳穎教授出版囡仔古e5過程，母語beh4生湠，培養koh4-khah4濟台語囡仔，是現此時kai3重要e5代誌。〈 Kah4 Tai5-bun5 e5 Iok4-hue7 〉 hoo7 lan2看著少年爸母拍拚學台語e5用心。6--月是畢業e5季節，雖bong2 kan1-na1 e7-tang3 ti7線頂舉辦，台大歷史系e5周婉窈教授用台語致詞，ma7借tsit4个機會提醒逐家，ai3 e7-hiau2看世界e5變化，好好仔了解、寶惜台灣e5民主自由。以上tsia1--e5，hoo7 lan2相信，行過30冬，台語thng5湠e5火種m7-na7 iau2未hua1--去，koh4 e7有濟濟人繼續ka7點--落-去！ Ma7 ng3望逐家繼續支持《台文通訊BONG1報》 kap4李江却台語文教基金會，hoo7 lan2做伙ka7 寶貴e5語言文化一直傳--落-去。台文通訊BONG1報328期，2021年7月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1有固定的長期捐款， 讓更多的台語文相關計畫可以穩定的推行，感謝逐家。郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。