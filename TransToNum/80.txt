台文通訊BONG1報: 傳承
作者：蔡天享



「阿爸！阿爸！七早八早你穿kah4 tsiah4-ni7仔飄撇，是beh4去佗位tshit4-tho5 ？」「Gong7囡仔！今仔日是正月初1，lan2 beh4來廟--裡拜拜！」過年hit4工e5透早，阿爸照鏡tng1-leh4打扮，抹面油、梳hai2-kat4-a2頭、 kat4 ne1-kut4-tai2 、穿se1-bi2-looh4，我ma7 tue3 leh4歡喜。去到廟--裡，「佛祖啊！你tioh8保庇厝內囡仔大細，e7-tang3平安、勇健、大趁錢。」Gun2老爸顧leh4 ka7佛祖he7願，我走去金爐hia1燒金、放炮仔，tse1是逐冬過年e5時，阿爸long2 e7 tshua7我去做e5代誌。前無偌久，新正年頭，我koh4再去廟--裡拜拜，gun2阿爸tsit4回無去，因為伊已經無ti7--leh4--ah4。我tsiann5 siau3念gun2阿爸，siau3念伊拍拚huann7家kap4注重人品e5堅持。



Gun2老爸少年e5時，是leh4做賣布e5小生理，為著beh4 tshiann5養五个囡仔，逐工天拄拍phu2仔光就出門，褪赤跤，用扁擔（ pun2-tann1 ）擔tsiann5百斤e5布料，沿路行，沿路huah4賣：「來--ooh4 ！來買布--ooh4 ！」扁擔雙頭teh4重，sim3--leh4 sim3--leh4，人ma7 tue3 leh4 hian2--leh4 hian2--leh4，行be7穩，啊汗na2流。有一回阿水伯--a3兇兇狂狂m7知leh4趕啥，gun2老爸ka7 huah4來講：「阿水--a3 ！ Lin2新婦拄ka7你生一个查埔孫，tsiann5福氣neh4 ！我tsia1拄進一條ainn7巾，kap4大紅花，tsiann5喜氣，若來ainn7 lin2孫，穩當是gau5大漢koh4好io1飼！」阿水伯聽kah4是耳仔phak4-phak4-phak4，錢jim5 leh4 tan3 hoo7 gun2老爸，ainn7巾提--leh4，喙笑目笑就走--ah4。M7-koh4，聽講阿水伯--a3 tng2去到厝，hoo7阿水姆--a3罵kah4臭頭雞仔：「你tsit4个膨肚短命--e5 ！叫你去買一罐仔牛奶粉thang1泡hoo7 lan2孫--e5 lim1，你suah4買ainn7巾tng2--來，暗頓tsit4條ainn7巾你tsiah4提去哺--lah4 ！」Gun2老爸gau5講話，外交koh4好，生理long2做有成--e5 khah4濟，伊m7驚艱苦，tse1就是伊拍拚huann7家e5精神。



俗語講：痟貪是e7按怎？ Tioh8 ！痟貪e7 nng3雞lam1。Tsit4句話我自做囡仔e5時，gun2老爸就有教--我--ah4，m7-koh4我付出悽慘e5代價。國校仔二年e5時，gun2同窗--e5阿榮--a7招我去海邊仔tshit4-tho5，雙人跳落去一台塑膠棑仔頂kuan5，塑膠棑仔是塑膠管縛做伙e5細隻漁船。阿榮--a7雄雄mooh4一粒石頭出來kha3塑膠管，kha3做一phue3仔一phue3仔，我徛ti7船仔邊leh4看頭，若有人來就ai3 huah4聲，thang1好suan1，過無偌久，塑膠phue3仔te2 kah4規布袋--ah4，兩个人提去賣歹銅舊錫，賣50箍，提去買冰、食四秀仔，有夠歡喜，be7輸猴山--a1去食著弓蕉仝款。無疑悟隔tng2工，塑膠棑仔e5主人受氣受tuah8來投gun2老爸，gun2老爸氣kah8，ka7我e5手骨掠--leh4，hit4枝leh4量布e5尺攑--leh4就ka7我sut4--落-去，沿路行沿路sut4，我na2哀：「我後kai2 m7敢--ah4 ！我後kai2 m7敢--ah4 ！」。去到主人家，我雙跤跪--落，會失禮，老爸目屎na2流：「你食著好膽藥仔，人牽m7行，鬼牽liu3-liu3行，你細漢偷挽匏，大漢就e7偷牽牛。」老爸重--e5是人品，自hit4 kai2了後到tann1，我m7敢koh4貪人半項。



我是leh4食政府e5頭路，負責發漁船仔掠魚e5執照，有相當e5權力，be7少人愛ka7我phoo5-phoo5-thann2-thann2，有一回船公司e5頭家kha3電話hoo7我講：「Eh4 ！蔡sang3，年tih4-beh4到--ah4，我有tshuan5一箱烏甕串（ oo1-ang3-tshng3 ） e5 sa1-si2-mih4，beh4 ka7你sueh4多謝，勞煩你tsiah4 uat4來gun2公司提hannh4 ！ E7記得ai3家己留leh4食，千萬m7-thang1送--人neh4 ！」有sa1-si2-mih4，koh4 huan1咐m7-thang1送--人，穩當是有藏紅包……，我tng1-leh4躊躇e5時，聽著耳甕仔邊有人leh4唸講：「Be7使貪、 be7使貪，痟貪是e7 nng3雞lam1 ！」Tang1時仔是gun2老爸講--過e5話，be7輸leh4 ka7我提醒，細漢e5時hoo7 gun2老爸摃kah4悽慘落魄e5代誌，我tsiah4回魂tng2--來，m7敢去提。



Gun2老爸傳承hoo7--我--e5是拍拚huann7家kap4注重人品e5精神，我beh4 ka7傳--落-去。以往過年，long2是gun2老爸tshua7我去廟--裡拜拜，tsit4-ma2，換我tshua7我e5後生去，我求講：「佛祖啊！你tioh8保庇厝內囡仔大細，e7-tang3平安、勇健、大趁錢。」我e5囡仔ti7金爐邊--a1 leh4燒金、放炮仔，就親像tng1年，我倚ti7 gun2老爸e5身軀邊仝款。「乖囝--e5，lin2阿公伊tng1年賣布，千辛萬苦，是為著beh4顧規家伙仔e5腹肚，教我ai3拍拚huann7家，tse1是頭一層。第二，阿公注重人品，教我凡事「be7-sai2貪」，ai3靠家己趁，tsiah4 e7成功！我tsit4-ma2 tsiah4有才調做一个處長級e5主管。」Gun2老爸傳承hoo7--我e5精神，是一塊上jio2-toh4 e5布，我beh4用伊留hoo7--我e5 hit4枝尺來量，ka7車做一領衫，一領人格四四正正e5衫，永遠傳hoo7囝囝孫孫。






#台灣寫真專欄，本文使用教育部推薦漢字kap4傳統白話字方案。




台文通訊BONG1報314期，2020年5月出刊。














歡迎捐款贊助#李江却台語文教基金會（捐款thang1抵稅，匯款了後請通知02-23112199 ）





線上捐款(定期定額) https : / / ppt . cc / fF5bhx





線上捐款(單筆) https : / / ppt . cc / fcycox1











郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會








李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。











◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
#台灣寫真專欄，本文使用教育部推薦漢字kap4傳統白話字方案。




台文通訊BONG1報314期，2020年5月出刊。














歡迎捐款贊助#李江却台語文教基金會（捐款thang1抵稅，匯款了後請通知02-23112199 ）





線上捐款(定期定額) https : / / ppt . cc / fF5bhx





線上捐款(單筆) https : / / ppt . cc / fcycox1











郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會








李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。











◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
台文通訊BONG1報314期，2020年5月出刊。


歡迎捐款贊助#李江却台語文教基金會（捐款thang1抵稅，匯款了後請通知02-23112199 ）
線上捐款(定期定額) https : / / ppt . cc / fF5bhx
線上捐款(單筆) https : / / ppt . cc / fcycox1

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會
李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：蔡天享




↑阿爸蔡長永（ hit4時60歲） kap4大漢查某孫蔡亮儀，ti7布袋布店。1989年hip4--e5。






「阿爸！阿爸！七早八早你穿kah4 tsiah4-ni7仔飄撇，是beh4去佗位tshit4-tho5 ？」「Gong7囡仔！今仔日是正月初1，lan2 beh4來廟--裡拜拜！」過年hit4工e5透早，阿爸照鏡tng1-leh4打扮，抹面油、梳hai2-kat4-a2頭、 kat4 ne1-kut4-tai2 、穿se1-bi2-looh4，我ma7 tue3 leh4歡喜。去到廟--裡，「佛祖啊！你tioh8保庇厝內囡仔大細，e7-tang3平安、勇健、大趁錢。」Gun2老爸顧leh4 ka7佛祖he7願，我走去金爐hia1燒金、放炮仔，tse1是逐冬過年e5時，阿爸long2 e7 tshua7我去做e5代誌。前無偌久，新正年頭，我koh4再去廟--裡拜拜，gun2阿爸tsit4回無去，因為伊已經無ti7--leh4--ah4。我tsiann5 siau3念gun2阿爸，siau3念伊拍拚huann7家kap4注重人品e5堅持。




↑阿爸蔡長永（ hit4時60歲，後排正爿第一个）抱大漢查某孫蔡亮儀，阿母蔡邱緞（後排正爿第二个）抱大孫蔡孟錕，ti7布袋布店。1989年hip4--e5。






Gun2老爸少年e5時，是leh4做賣布e5小生理，為著beh4 tshiann5養五个囡仔，逐工天拄拍phu2仔光就出門，褪赤跤，用扁擔（ pun2-tann1 ）擔tsiann5百斤e5布料，沿路行，沿路huah4賣：「來--ooh4 ！來買布--ooh4 ！」扁擔雙頭teh4重，sim3--leh4 sim3--leh4，人ma7 tue3 leh4 hian2--leh4 hian2--leh4，行be7穩，啊汗na2流。有一回阿水伯--a3兇兇狂狂m7知leh4趕啥，gun2老爸ka7 huah4來講：「阿水--a3 ！ Lin2新婦拄ka7你生一个查埔孫，tsiann5福氣neh4 ！我tsia1拄進一條ainn7巾，kap4大紅花，tsiann5喜氣，若來ainn7 lin2孫，穩當是gau5大漢koh4好io1飼！」阿水伯聽kah4是耳仔phak4-phak4-phak4，錢jim5 leh4 tan3 hoo7 gun2老爸，ainn7巾提--leh4，喙笑目笑就走--ah4。M7-koh4，聽講阿水伯--a3 tng2去到厝，hoo7阿水姆--a3罵kah4臭頭雞仔：「你tsit4个膨肚短命--e5 ！叫你去買一罐仔牛奶粉thang1泡hoo7 lan2孫--e5 lim1，你suah4買ainn7巾tng2--來，暗頓tsit4條ainn7巾你tsiah4提去哺--lah4 ！」Gun2老爸gau5講話，外交koh4好，生理long2做有成--e5 khah4濟，伊m7驚艱苦，tse1就是伊拍拚huann7家e5精神。




↑阿爸蔡長永（ hit4時45歲、正爿第四个） 、阿公蔡廉（正爿第五个） 、阿母蔡邱緞（正爿第三个） 、大姊蔡秀菊（正爿第二个），ti7布袋布店舊厝前。1974年hip4--e5。






俗語講：痟貪是e7按怎？ Tioh8 ！痟貪e7 nng3雞lam1。Tsit4句話我自做囡仔e5時，gun2老爸就有教--我--ah4，m7-koh4我付出悽慘e5代價。國校仔二年e5時，gun2同窗--e5阿榮--a7招我去海邊仔tshit4-tho5，雙人跳落去一台塑膠棑仔頂kuan5，塑膠棑仔是塑膠管縛做伙e5細隻漁船。阿榮--a7雄雄mooh4一粒石頭出來kha3塑膠管，kha3做一phue3仔一phue3仔，我徛ti7船仔邊leh4看頭，若有人來就ai3 huah4聲，thang1好suan1，過無偌久，塑膠phue3仔te2 kah4規布袋--ah4，兩个人提去賣歹銅舊錫，賣50箍，提去買冰、食四秀仔，有夠歡喜，be7輸猴山--a1去食著弓蕉仝款。無疑悟隔tng2工，塑膠棑仔e5主人受氣受tuah8來投gun2老爸，gun2老爸氣kah8，ka7我e5手骨掠--leh4，hit4枝leh4量布e5尺攑--leh4就ka7我sut4--落-去，沿路行沿路sut4，我na2哀：「我後kai2 m7敢--ah4 ！我後kai2 m7敢--ah4 ！」。去到主人家，我雙跤跪--落，會失禮，老爸目屎na2流：「你食著好膽藥仔，人牽m7行，鬼牽liu3-liu3行，你細漢偷挽匏，大漢就e7偷牽牛。」老爸重--e5是人品，自hit4 kai2了後到tann1，我m7敢koh4貪人半項。




↑阿爸蔡長永（ hit4時78歲，正爿第三个） 、作者蔡天享（正爿第二个） kap4兄姊，ti7關仔嶺（ Kuan1-a2-nia2 ）水火同源。2007年hip4--e5。






我是leh4食政府e5頭路，負責發漁船仔掠魚e5執照，有相當e5權力，be7少人愛ka7我phoo5-phoo5-thann2-thann2，有一回船公司e5頭家kha3電話hoo7我講：「Eh4 ！蔡sang3，年tih4-beh4到--ah4，我有tshuan5一箱烏甕串（ oo1-ang3-tshng3 ） e5 sa1-si2-mih4，beh4 ka7你sueh4多謝，勞煩你tsiah4 uat4來gun2公司提hannh4 ！ E7記得ai3家己留leh4食，千萬m7-thang1送--人neh4 ！」有sa1-si2-mih4，koh4 huan1咐m7-thang1送--人，穩當是有藏紅包……，我tng1-leh4躊躇e5時，聽著耳甕仔邊有人leh4唸講：「Be7使貪、 be7使貪，痟貪是e7 nng3雞lam1 ！」Tang1時仔是gun2老爸講--過e5話，be7輸leh4 ka7我提醒，細漢e5時hoo7 gun2老爸摃kah4悽慘落魄e5代誌，我tsiah4回魂tng2--來，m7敢去提。




↑阿爸蔡長永（ hit4時86歲） kap4 in1小弟，ti7布袋布店。2015年hip4--e5






Gun2老爸傳承hoo7--我--e5是拍拚huann7家kap4注重人品e5精神，我beh4 ka7傳--落-去。以往過年，long2是gun2老爸tshua7我去廟--裡拜拜，tsit4-ma2，換我tshua7我e5後生去，我求講：「佛祖啊！你tioh8保庇厝內囡仔大細，e7-tang3平安、勇健、大趁錢。」我e5囡仔ti7金爐邊--a1 leh4燒金、放炮仔，就親像tng1年，我倚ti7 gun2老爸e5身軀邊仝款。「乖囝--e5，lin2阿公伊tng1年賣布，千辛萬苦，是為著beh4顧規家伙仔e5腹肚，教我ai3拍拚huann7家，tse1是頭一層。第二，阿公注重人品，教我凡事「be7-sai2貪」，ai3靠家己趁，tsiah4 e7成功！我tsit4-ma2 tsiah4有才調做一个處長級e5主管。」Gun2老爸傳承hoo7--我e5精神，是一塊上jio2-toh4 e5布，我beh4用伊留hoo7--我e5 hit4枝尺來量，ka7車做一領衫，一領人格四四正正e5衫，永遠傳hoo7囝囝孫孫。






#台灣寫真專欄，本文使用教育部推薦漢字kap4傳統白話字方案。




台文通訊BONG1報314期，2020年5月出刊。














歡迎捐款贊助#李江却台語文教基金會（捐款thang1抵稅，匯款了後請通知02-23112199 ）





線上捐款(定期定額) https : / / ppt . cc / fF5bhx





線上捐款(單筆) https : / / ppt . cc / fcycox1











郵政劃撥：19021486



戶名：財團法人李江却台語文教基金會



電匯：123-20-050514-2



華南銀行士林分行活儲



戶名：財團法人李江却台語文教基金會








李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。











◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
