台文通訊BONG1報: 天狗熱按怎治？

Dingue1 Fever1台語叫做天狗熱，另外有一个khah4古早e5名，號做「斷骨熱」，賴教授講伊ma7 m7-bat4聽--過。天狗熱e5病毒，透過埃及斑蠓kap4白線斑蠓叮--人來傳染，病毒分做一般--e5 kap4出血--e5，一般e5天狗熱病毒無啥症頭。出血e5天狗熱有四型，若是hoo7帶仝種病毒e5蠓叮--著，大部份e5人是無啥mih4要緊，kan1-ta1干焦e7小可仔發炎nia5。所以，其實真濟人bat4 tioh8過天狗熱，家己to1 m7知--leh4。An2-ne1 lan2 ti7電視看--著，險仔khiau1--去e5 hit4種天狗熱是按怎來--e5--leh4 ？一般認為是去hoo7帶無仝種出血型天狗熱病毒e5蠓叮--著，體內e5無仝種病毒抗體tshiang9-pong2，tsiah4 e7出現嚴重e5症頭，m7-koh4詳細e5機制iau2無清楚。也就是講，若bat4 hoo7帶出血天狗熱第一型病毒e5蠓叮--著，koh4去hoo7帶第二型iah4是第三、第四型e5蠓叮--著，就e7出現天狗熱綜合症，像發燒、出癖、規身軀關節痠疼、想beh4吐、拍寒拍熱、喙鼻出血、急性肝炎tsit4寡症頭。M7-koh4 tsit4寡症頭，tioh8 ma1-na2-li2-a2 iah4是日本腦炎ma7是e7有，iau2是ai3去檢驗tsiah4知影是m7是天狗熱。

一般來講，天狗熱對大人來講無kai3危險，有好好仔治療long2 e7好，致死率無到1 pha1。Khah4危險--e5是發生ti7細漢囡仔，iah4是身體khah4 lam2 e5大人。雖然天狗熱有預防射，m7-koh4 ai3 khai1 tsiok4濟錢，而且對細漢囡仔來講khah4危險。像菲律賓ti7 2015年，hoo7囡仔注預防射，造成tsiok4濟細漢囡仔注了，tioh8天狗熱e5風險顛倒比無注--e5 khah4 kuan5，失去預防射beh4預防e5意義。Khah4有效e5防治辦法就是ui3蠓仔落手，ka7一寡積水e5所在清清--leh4，hoo7蠓仔無法度生湠，iah4是tsuann7藥仔來thau7蠓仔。尤其埃及斑蠓主要bih4 ti7室內，kap4人類生活e5所在仝款，是對人類khah4有威脅e5蠓。In1 long2是ti7北回歸線以南khah4濟，南部e5天狗熱病情khah4厚就是an2-ne1。另外一種白線斑蠓，主要ti7室外生活，若是1500米以下e5所在long2 e7有，去外口tshit4-tho5就ai3 khah4注意--leh4。


編按：本文是8 / 16棲地復育台語講座－天狗熱按怎治？」 講座摘要記錄，主講者是台大獸醫系名譽教授賴秀穗。台灣蠻野心足生態協會舉辦e5「蠻野講堂」tui3 2019年3月份起kap4李江却台語文教基金會合辦規劃十場有關生態環境議題e5台語講座，歡迎逐家ti7逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己e5台語棲地（ tshe1-te7 ） ！詳細資料e7-tang3看「台灣蠻野心足生態協會」FB專頁。


作者：Tan5 Tik4-Siu1






Dingue1 Fever1台語叫做天狗熱，另外有一个khah4古早e5名，號做「斷骨熱」，賴教授講伊ma7 m7-bat4聽--過。天狗熱e5病毒，透過埃及斑蠓kap4白線斑蠓叮--人來傳染，病毒分做一般--e5 kap4出血--e5，一般e5天狗熱病毒無啥症頭。出血e5天狗熱有四型，若是hoo7帶仝種病毒e5蠓叮--著，大部份e5人是無啥mih4要緊，kan1-ta1干焦e7小可仔發炎nia5。所以，其實真濟人bat4 tioh8過天狗熱，家己to1 m7知--leh4。An2-ne1 lan2 ti7電視看--著，險仔khiau1--去e5 hit4種天狗熱是按怎來--e5--leh4 ？一般認為是去hoo7帶無仝種出血型天狗熱病毒e5蠓叮--著，體內e5無仝種病毒抗體tshiang9-pong2，tsiah4 e7出現嚴重e5症頭，m7-koh4詳細e5機制iau2無清楚。也就是講，若bat4 hoo7帶出血天狗熱第一型病毒e5蠓叮--著，koh4去hoo7帶第二型iah4是第三、第四型e5蠓叮--著，就e7出現天狗熱綜合症，像發燒、出癖、規身軀關節痠疼、想beh4吐、拍寒拍熱、喙鼻出血、急性肝炎tsit4寡症頭。M7-koh4 tsit4寡症頭，tioh8 ma1-na2-li2-a2 iah4是日本腦炎ma7是e7有，iau2是ai3去檢驗tsiah4知影是m7是天狗熱。



  一般來講，天狗熱對大人來講無kai3危險，有好好仔治療long2 e7好，致死率無到1 pha1。Khah4危險--e5是發生ti7細漢囡仔，iah4是身體khah4 lam2 e5大人。雖然天狗熱有預防射，m7-koh4 ai3 khai1 tsiok4濟錢，而且對細漢囡仔來講khah4危險。像菲律賓ti7 2015年，hoo7囡仔注預防射，造成tsiok4濟細漢囡仔注了，tioh8天狗熱e5風險顛倒比無注--e5 khah4 kuan5，失去預防射beh4預防e5意義。Khah4有效e5防治辦法就是ui3蠓仔落手，ka7一寡積水e5所在清清--leh4，hoo7蠓仔無法度生湠，iah4是tsuann7藥仔來thau7蠓仔。尤其埃及斑蠓主要bih4 ti7室內，kap4人類生活e5所在仝款，是對人類khah4有威脅e5蠓。In1 long2是ti7北回歸線以南khah4濟，南部e5天狗熱病情khah4厚就是an2-ne1。另外一種白線斑蠓，主要ti7室外生活，若是1500米以下e5所在long2 e7有，去外口tshit4-tho5就ai3 khah4注意--leh4。





編按：本文是8 / 16棲地復育台語講座－天狗熱按怎治？」 講座摘要記錄，主講者是台大獸醫系名譽教授賴秀穗。台灣蠻野心足生態協會舉辦e5「蠻野講堂」tui3 2019年3月份起kap4李江却台語文教基金會合辦規劃十場有關生態環境議題e5台語講座，歡迎逐家ti7逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己e5台語棲地（ tshe1-te7 ） ！詳細資料e7-tang3看「台灣蠻野心足生態協會」FB專頁。




#棲地復育台語講座專欄，本文使用教育部推薦漢字kap4臺灣閩南語羅馬字拼音方案。

台文通訊BONG1報306期，2019年9月出刊。



--------------------------------------------

歡迎捐款贊助李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。



◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
