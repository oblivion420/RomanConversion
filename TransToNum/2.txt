台文通訊BONG1報: 塔羅牌入門指南

郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會

李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：蕭聿萱（台中教育大學台灣語文學系學生 ）我讀小學e5時，學校過一段時間long2 e7固定揣冊商來排擔，m7-na7賣囡仔冊，in1冊e5種類真正是百百款，若無，hit4-tang1時哪e7買著塔羅牌？十冬進前，就是我小學六年仔e5時tsun7，阮阿姨上愛看e5節目是『命運好好玩』，hit4時上有名e5星座專家是已經過往e5薇薇安。我e7記得伊hit4-tang1時除了e7講逐禮拜e5十二星座運勢，koh4 e7 tshuan5一个問題kah4三、四張塔羅牌hoo7逐家選，應該是類似好運指數e5 mih8件。阿姨逐擺long2 e7叫我選，我想凡勢是受著阿姨e5影響，年久月深，我對算命tsit4件代誌就小可仔有趣味。小學六年仔e5時，阮班有一个查某囡仔，功課be7-bai2，家世be7-bai2，我kah4伊e5交情ma7 be7-bai2 ；伊e5名號做家華，若是單單看名，tiann7-tiann7 hoo7人叫是伊是查埔囡仔；我kah4伊e5狀況是顛倒，我e5名hoo7人看就知影是查某囡仔，m7-koh4我e5聲音算tsiok4低音。E7記得有一擺我kha3電話去家華in1兜，是in1阿姨接e5電話，我講我beh4揣家華問功課e5代誌，隔tng2工，家華就講in1阿姨一直ka7伊khau1洗講是m7是交男朋友--ah4，因為in1阿姨聽我e5聲，無相信我是查某囡仔。講--起-來，阮兩个算是有sio1仝e5煩惱neh4。阮兩个下課了後tsiok4 kah4意走圖書館，hit4个年代iau2無智慧型手機仔，網路ma7 iau2未像tsit4-ma2 hiah4-ni7發達，所以去圖書館揣冊來看是真趣味，ma7 e7-tang3順sua3做工藝。我kah4意看一寡khah4有名e5小說，《小王子》就是ti7 tsit4時頭一擺看--著。若是有看過《小王子》e5人應該知影內底有一句tsiok4有名e5話：「真正重要e5 mih8件是用目睭看be7著--e5。」但是我hit4時m7知為啥mih8，koh4-khah4 kah4意tsit4句：「因為你khai1 ti7玫瑰頂kuan5 e5時間tsiah4 hoo7玫瑰變做tsiah4-ni7重要。」家華kah4我無仝，伊long2看愛情小說；我bat4看過幾擺伊leh4看e5小說，m7-koh4我實在是無法度體會，tse1可能就是阮無仝e5所在。我tu2-tsiah4有講--著，伊e5家世be7-bai2，伊e5 lan5-san1錢kah4其他e5同學比--起-來，算是真濟； m7-koh4伊ma7無因為an2-ne1就烏白khai1，伊唯一e7 khai1 khah4濟錢e5所在，就是冊。Hit4工聽講學校koh4揣冊商來排擔，阮兩个愛看冊--e5，當然是sio1招去看鬧熱；真正m7知是啥人先提著塔羅牌e5冊，橫直就因為an2-ne1，m7-na7家華kah4我，阮身軀邊e5人，long2 hoo7塔羅牌糊tiau5--ah4。Tu2開始阮long2是算「啥人e7 ti7後一擺期考提著頭名」tsit4款無聊e5問題，m7-koh4講實在，小學生ma7無hiah4-ni7濟煩惱thang1算，阮就想講是ke1一个tshit4-tho5-mih4仔，bong2 sng2看mai7 ；應該是感覺sian7--ah4，無偌久阮就ka7塔羅牌囥ti7阮房間e5冊櫥內底，後擺koh4提--出-來e5時，阮已經高中--ah4。小學六年仔到高中一年仔，差不多四冬e5時間，塔羅牌就一直倒ti7我e5冊櫥內，伊就親像我kah4家華e5緣份，一直倒ti7 hia1，雖然看be7著，m7-koh4阮long2知影伊是真正存在。後--來阮兩个讀無仝e5國中，阮ma7 kann2-na2 ka7塔羅牌e5代誌long2放be7記--得。無變--e5是阮iau2是tiann7-tiann7去圖書館報到，m7-koh4已經m7是去揣冊來看--ah4，long2是直接到自修室寫學校e5功課，寫了就開始讀明仔載beh4考e5科目。就an2-ne1一工過一工，阮koh4考tiau5無仝e5高中。高中以後，我就khah4少去hit4間圖書館--ah4。Tsit4-ma2想--起-來，凡勢是天註定。M7知是為啥mih8，高中e5同學開始流行占星、算命tsit4款mih8件，我就ka7 in1講阮兜有塔羅牌，e7-sai2 sng2看mai7。Hit4-tang1時，我真正只是一个「sng2看mai7」e5心態，哪e7知影「sng2-sng2--leh4」就變做「算算--leh4」。塔羅牌基本有22張大張牌kah4 56張細張牌，大張牌e7-sai2單獨使用，細張牌be2-sai2，一定ai3 kah4大張牌做伙使用。有人ka7我問--過，明明細張牌khah4濟張，為啥mih8 koh4 beh4號做細張牌？其實我ma7 m7知正確e5原因，凡勢是因為伊無法度單獨使用，就親像囡仔一定ai3有序大e5照顧仝款，所以伊tsiah4號做細張牌。「An2-ne1講--起-來，若是ka7 lan2囥ti7塔羅牌內底，lan2 long2是細張牌neh4。」Beh4讀大學進前e5歇熱，為著beh4揣塔羅牌e5冊，我koh4踏入去hit4間圖書館。講實在，圖書館真正long2無變，所以我真緊就揣著冊囥ti7佗位。揀好冊了後，我雄雄想起小學e5時tsun7 tsiok4 kah4意ti7 tsia1看小說，就行去囥小說e5冊櫥；我隨就看著幾若个版本e5《小王子》hong5囥ti7-leh4冊櫥仔內，ma7看著當初家華leh4看e5愛情小說。我已經be7記得我小學e5時tsun7看--e5是佗一个版本e5《小王子》--ah4，m7-koh4每一个版本e5封面long2有寫hit4句：「真正重要e5 mih8件是用目睭看be7著--e5。」我開始同意tsit4句話--ah4。Lan2 e5目睭看無是非、看無愛情，ma7看無煩惱；看無煩惱是按怎愈來愈濟、愈來愈重、愈來愈無仝。小學e5煩惱只是你e5名字、我e5聲音hong5叫是是查埔囡仔，an2-ne1 e5小可仔代誌nia7-nia7。自小學到國中，國中到高中，高中到tsit4-ma2準備beh4出社會--ah4。經過tsiah4濟冬，阮iau2是ai3倚靠身軀邊e5人tsiah4有辦法生活；是m7是就是因為煩惱愈來愈濟，tsiah4愈來愈依賴塔羅牌？講--起-來，人生e5可能性應該是無法度計算，阮ma7是ti7有限e5牌內底揀，揀好揀bai2，kam2有可能只是運氣nia7-nia7 ？但是啥人想beh4行冤枉路？逐家long2想beh4正確e5解答，逐家long2無想beh4後悔。「Lan2是細張牌，lan2 long2是囡仔。」「無neh4，凡勢囡仔koh4有犯錯失敗e5勇氣。」「連失敗e5勇氣to1無，lan2算是啥？」「我算是啥？」#生活e5藝術專欄，本文使用教育部推薦漢字kap4臺灣閩南語羅馬字拼音方案。台文通訊BONG1報325期，2021年4月出刊。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
我讀小學e5時，學校過一段時間long2 e7固定揣冊商來排擔，m7-na7賣囡仔冊，in1冊e5種類真正是百百款，若無，hit4-tang1時哪e7買著塔羅牌？

十冬進前，就是我小學六年仔e5時tsun7，阮阿姨上愛看e5節目是『命運好好玩』，hit4時上有名e5星座專家是已經過往e5薇薇安。我e7記得伊hit4-tang1時除了e7講逐禮拜e5十二星座運勢，koh4 e7 tshuan5一个問題kah4三、四張塔羅牌hoo7逐家選，應該是類似好運指數e5 mih8件。阿姨逐擺long2 e7叫我選，我想凡勢是受著阿姨e5影響，年久月深，我對算命tsit4件代誌就小可仔有趣味。

小學六年仔e5時，阮班有一个查某囡仔，功課be7-bai2，家世be7-bai2，我kah4伊e5交情ma7 be7-bai2 ；伊e5名號做家華，若是單單看名，tiann7-tiann7 hoo7人叫是伊是查埔囡仔；我kah4伊e5狀況是顛倒，我e5名hoo7人看就知影是查某囡仔，m7-koh4我e5聲音算tsiok4低音。E7記得有一擺我kha3電話去家華in1兜，是in1阿姨接e5電話，我講我beh4揣家華問功課e5代誌，隔tng2工，家華就講in1阿姨一直ka7伊khau1洗講是m7是交男朋友--ah4，因為in1阿姨聽我e5聲，無相信我是查某囡仔。講--起-來，阮兩个算是有sio1仝e5煩惱neh4。

阮兩个下課了後tsiok4 kah4意走圖書館，hit4个年代iau2無智慧型手機仔，網路ma7 iau2未像tsit4-ma2 hiah4-ni7發達，所以去圖書館揣冊來看是真趣味，ma7 e7-tang3順sua3做工藝。我kah4意看一寡khah4有名e5小說，《小王子》就是ti7 tsit4時頭一擺看--著。

若是有看過《小王子》e5人應該知影內底有一句tsiok4有名e5話：「真正重要e5 mih8件是用目睭看be7著--e5。」但是我hit4時m7知為啥mih8，koh4-khah4 kah4意tsit4句：「因為你khai1 ti7玫瑰頂kuan5 e5時間tsiah4 hoo7玫瑰變做tsiah4-ni7重要。」

家華kah4我無仝，伊long2看愛情小說；我bat4看過幾擺伊leh4看e5小說，m7-koh4我實在是無法度體會，tse1可能就是阮無仝e5所在。

我tu2-tsiah4有講--著，伊e5家世be7-bai2，伊e5 lan5-san1錢kah4其他e5同學比--起-來，算是真濟； m7-koh4伊ma7無因為an2-ne1就烏白khai1，伊唯一e7 khai1 khah4濟錢e5所在，就是冊。

Hit4工聽講學校koh4揣冊商來排擔，阮兩个愛看冊--e5，當然是sio1招去看鬧熱；真正m7知是啥人先提著塔羅牌e5冊，橫直就因為an2-ne1，m7-na7家華kah4我，阮身軀邊e5人，long2 hoo7塔羅牌糊tiau5--ah4。

Tu2開始阮long2是算「啥人e7 ti7後一擺期考提著頭名」tsit4款無聊e5問題，m7-koh4講實在，小學生ma7無hiah4-ni7濟煩惱thang1算，阮就想講是ke1一个tshit4-tho5-mih4仔，bong2 sng2看mai7 ；應該是感覺sian7--ah4，無偌久阮就ka7塔羅牌囥ti7阮房間e5冊櫥內底，後擺koh4提--出-來e5時，阮已經高中--ah4。

小學六年仔到高中一年仔，差不多四冬e5時間，塔羅牌就一直倒ti7我e5冊櫥內，伊就親像我kah4家華e5緣份，一直倒ti7 hia1，雖然看be7著，m7-koh4阮long2知影伊是真正存在。

後--來阮兩个讀無仝e5國中，阮ma7 kann2-na2 ka7塔羅牌e5代誌long2放be7記--得。無變--e5是阮iau2是tiann7-tiann7去圖書館報到，m7-koh4已經m7是去揣冊來看--ah4，long2是直接到自修室寫學校e5功課，寫了就開始讀明仔載beh4考e5科目。

就an2-ne1一工過一工，阮koh4考tiau5無仝e5高中。

高中以後，我就khah4少去hit4間圖書館--ah4。

Tsit4-ma2想--起-來，凡勢是天註定。

M7知是為啥mih8，高中e5同學開始流行占星、算命tsit4款mih8件，我就ka7 in1講阮兜有塔羅牌，e7-sai2 sng2看mai7。

Hit4-tang1時，我真正只是一个「sng2看mai7」e5心態，哪e7知影「sng2-sng2--leh4」就變做「算算--leh4」。

塔羅牌基本有22張大張牌kah4 56張細張牌，大張牌e7-sai2單獨使用，細張牌be2-sai2，一定ai3 kah4大張牌做伙使用。

有人ka7我問--過，明明細張牌khah4濟張，為啥mih8 koh4 beh4號做細張牌？其實我ma7 m7知正確e5原因，凡勢是因為伊無法度單獨使用，就親像囡仔一定ai3有序大e5照顧仝款，所以伊tsiah4號做細張牌。

「An2-ne1講--起-來，若是ka7 lan2囥ti7塔羅牌內底，lan2 long2是細張牌neh4。」

Beh4讀大學進前e5歇熱，為著beh4揣塔羅牌e5冊，我koh4踏入去hit4間圖書館。

講實在，圖書館真正long2無變，所以我真緊就揣著冊囥ti7佗位。

揀好冊了後，我雄雄想起小學e5時tsun7 tsiok4 kah4意ti7 tsia1看小說，就行去囥小說e5冊櫥；我隨就看著幾若个版本e5《小王子》hong5囥ti7-leh4冊櫥仔內，ma7看著當初家華leh4看e5愛情小說。

我已經be7記得我小學e5時tsun7看--e5是佗一个版本e5《小王子》--ah4，m7-koh4每一个版本e5封面long2有寫hit4句：「真正重要e5 mih8件是用目睭看be7著--e5。」

我開始同意tsit4句話--ah4。

Lan2 e5目睭看無是非、看無愛情，ma7看無煩惱；看無煩惱是按怎愈來愈濟、愈來愈重、愈來愈無仝。

小學e5煩惱只是你e5名字、我e5聲音hong5叫是是查埔囡仔，an2-ne1 e5小可仔代誌nia7-nia7。

自小學到國中，國中到高中，高中到tsit4-ma2準備beh4出社會--ah4。

經過tsiah4濟冬，阮iau2是ai3倚靠身軀邊e5人tsiah4有辦法生活；是m7是就是因為煩惱愈來愈濟，tsiah4愈來愈依賴塔羅牌？

講--起-來，人生e5可能性應該是無法度計算，阮ma7是ti7有限e5牌內底揀，揀好揀bai2，kam2有可能只是運氣nia7-nia7 ？

但是啥人想beh4行冤枉路？逐家long2想beh4正確e5解答，逐家long2無想beh4後悔。

「Lan2是細張牌，lan2 long2是囡仔。」

「無neh4，凡勢囡仔koh4有犯錯失敗e5勇氣。」

「連失敗e5勇氣to1無，lan2算是啥？」

「我算是啥？」
台文通訊BONG1報325期，2021年4月出刊。



◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。

