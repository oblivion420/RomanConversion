台文通訊BONG1報: Linda1 kap4我Ti7 2019年8月30 e5 「自由廣場」 （編按：自由時報e5讀者投書欄），讀著林春發先生hit4篇《別傷害我家茉莉》，斯當時，拄老母過身（ 8月20 ）無偌久，tsiah4 beh4做告別式（ 9月初3 ） nia7-nia7，想講Linda1按6月14拄老母身體tng1-leh4有sua1-sap4 e5時，伊tsiah4來gun2兜tau3跤手看顧老母，短短beh4三個月e5鬥陣，就kann2-na2是gun2兜e5查某囝。Tann1，韓國瑜市長koh4舞tsit4齣--e5 （ 『鳳凰飛--出-去，來一陣雞仔），伊雞tiau5仔bun3久--ah4，看e7著--e5 long2是雞。我beh4 ka7 2020年國民黨總統候選人韓國瑜kan3-kiau7 ： be7-sai2傷害gun2兜Linda1。到tann1，了解Linda1 e5背景，kap4當初「中介」 tshua7伊來e5時，所講--e5差m7-tsiann5-mih8，kan1-na1知影伊24歲，有結婚，放一个囡仔ti7厝--裡。初次來台灣nia7-nia7，伊華語一半句仔，tsing5到tann1，gun2用手比--e5 khah4濟講--e5 、臆--e5 khah4濟講清楚--e5。雖bong2人e5素質好歹差真濟，揀ma7揀be7盡。當初，我有淡薄仔相信：老母義工做規世人，佛祖kam2 be7派一个仔天使來ka7服侍？有一tau2，gun2 sann1-kap4加入LINE1做朋友，伊ma7手機仔ping2啊ping2叫我加入伊e5 Facebook4，伊tsiah4 ping2出伊厝內人e5生活相片，伊tsiah4講起，伊e5老母ti7 Saudi1阿拉伯做khang1-khue3，現此時，伊有一對雙生仔30歲阿姊一个ti7台中，另外一个ti7台北，ma7 koh4有一个小弟ti7台中做khang1-khue3，in1老母kap4姊妹仔mua1 in1 『穆斯林』袈裟hip4 e5相片，看--起-來，淡薄仔神秘koh4有sui2款。In1規个家族翁婿以外，就long2 ai3出國趁錢。散國出歹命百姓，in1 e5勤儉認命值得lan2呵咾。Linda1 ti7 gun2兜，初來e5時就講好伊顧老母、煮飯以外，kan1-na1清掃一樓就好，其他二到四樓long2 m7免伊tshap4。今年6--月，老母算iau2勇健，我ka7伊kap4老母載出載入，每工有兩擺出--去，一kai2是早起beh4 11點載出去買素e5 中晝頓，e7順sua3去八卦山seh8一lin3 、下晡時beh4五點ma7 ai3坐車出去seh8-seh8--leh4 ；見若拜三就tshua7 in1去台中我e5公司kap4老朋友食飯，禮拜日，ma7一定車載--leh4去台中seh8一lin3煞買素e5中晝頓，tng2來厝--裡食，tsia1-e5固定行程，long2有Linda1 tue3前tue3後ka7老母tau3扶來扶去。老母ai3 tshit4-tho5 e5心情伊上知，逐不時，愛笑老母愛出去jalan1-jalan1 （ tshit4-tho5 ）。Ti7 6 、 7--月中間，老母就liam1-mi1 be7放尿、 liam1-mi1腰骨痛，暝--時起起落落，我插、 Linda1扶，老母有tang1時仔e7 ka7 sueh4多謝。講著清掃，伊平時khioh4-khioh4--leh4做，特別感心--e5是，伊he7時間清理老母房間櫥仔內e5衫仔褲，ka7規大堆e5 「功德簿」書類、大大細細e5文房四寶、落筆未褙（ pue3 ）好、規壘e5毛筆書法宣紙，無路用--e5布袋lok4做伙，有路用--e5一領一領手摺好、一項一項排疊hoo7好。老母過khui3 hit4暗（ 8 / 20 ）載tng2來厝--裡，房間電火ka7點hoo7光iang7-iang7，眠床tshu1巾ma7 ka7換新--e5，e7得hoo7老母ti7家己e5 眠床koh4爽爽快快睏一暝，我按心肝窟仔感謝Linda1 。以Linda1小小年歲，ti7短短kah4無三個月，老母蹛院Linda1就tue3 gun2出出入入、老母過身後ti7靈山寺做佛事tsit4段時間，Linda1 ma7按頭至尾long2在場，伊看盡老人ti7尾khui3 e5性命活力kap4無奈、深刻體驗著異國人情e5溫度。Ti7老母告別式拄煞e5斯當時，莫怪伊真m7甘e5款勢，攑伊e5手，按目睭比到喙phue2，意思是：伊流真濟目屎。Tshiann3 「外勞」 hoo7我真濟啟示。「疼心」是tsit4-ma2全世界講「人權」 、講「人道」 e5通關語，講白--leh4，就是人kap4人e5 sann1-kap4疼惜。Ti7 lan2人生e5場合--裡，tshiann3外勞是序大人，人生終其尾上無奈e5幸福，ma7 hoo7纏tue3 e5序細吐一下仔khui3。Linda1來gun2兜了，真歡喜hoo7我有tsit4个機會，來印證平時lan2 tshiang5-tsai7攑手贊同人權、 phui3喙瀾hia1-e5無人道政權e5初心。有錢tshiann3外勞e7得買著啥？ Khui3力？時間？ Kam2有真性情？ 「外勞」盤山過海來台灣，目的kan1-na1 beh4趁人幾sian2錢nia7-nia7，in1出賣勞力，了時間，就ai3 koh4出賣尊嚴？我發覺「人e5真性情」 e5核心ti7 「疼心」。Ti7 tshiann3外勞e5都合，確實，是有歹運--e5抽著「番仔火」，好運--e5抽著「時鐘」，有運氣 e5成數，徛算koh4-khah4歹運，ma7 e7得透過「外勞中介」公司e5機制，協助iah4是根據合約換人、退出、解約。Tng1當lan2慢慢聽講有lan2台灣人去澳洲甚至韓國，hoo7人tshiann3做lan2講e5 「台勞」，斯當時，「移工」 tsit4个名詞tsiah4 tsiann5做正式ti7報紙頂kuan5，代替「外勞」 e5稱呼，kam2講「外勞」過去是帶有一寡輕視e5意涵？ Khing5實，「外勞」 long2是外國來e5勞工弱勢者，lan2尊重以外koh4 ai3疼惜--in1。所致，ti7我e5認知中間，輕視就是「外勞」 kap4顧主e7發生e5濟濟問題，上大e5因端。好欺負tsiann5做虐待？無尊重tsiah4 e7去ka7人性侵害？ Linda1初來e5時，看伊e5手機仔歹--去，koh4買ma7真困難，想講伊若be7得kap4印尼厝--裡大細聯絡報平安，心內e5鬱卒可知，我tsiah4 koh4 ka7 hoo7--人e5舊iPhone1討tng2來hoo7伊攑。「人e5真性」 e5善良kap4熱情e7 hoo7人e7 tsiann5做勤快負責。不而過，ti7外勞e5顧傭當中，有幾項代誌tioh8-ai3做e7到。第一： 「久病不孝囝」，lan2家己若tshiang5-tsai7對待虛弱e5爸母大細聲，「外勞」 e7 tue3 leh4學，無可能e7用真性情對待lan2序大。第二，用「疼心」善待「外勞」，ing2-ing2 e7催化in1 「人e5真性情」，做好in1纏tue3 lan2虛弱年老爸母e5 khang1-khue3。Tshiann3外勞是雜細khang1-khue3 hoo7 in1打理、幫贊lan2扶插序大、 pun1-phenn1 lan2體力e5負擔，hoo7 lan2有抽退，m7-thang1全部推sak4 hoo7--in1，若無kap4 ka7老人送去安養院，kam2有啥差別。「外勞」終其尾tioh8-ai3 tsiann5做lan2家庭e5一份子，伊e5生活起居除了做khang1-khue3以外，仝款ai3有安歇e5時間，ti7做伙生活中ke1一份疼心是必要--e5。第三： ka7厝內e5金銀財寶收拾妥當，考驗人性貪婪 ，是無必要--e5。第四： sann1-kap4交換生活經驗、學講一半句仔in1 e5話，減少in1 ti7他鄉e5生疏，an2-ne1做伙--起-來e7 koh4-khah4貼心。「 Jalan1-jalan1散步」，老母tshiang5-tsai7討beh4外口tshit4-tho5，tsit4句印尼話hoo7 Linda1聽--起-來真親切，真好奇koh4好笑。「讚」 、 「 Terima1-kasih4多謝」 、 「 sakit4痛」報伊知老母佗位leh4艱苦，「我來」 （ ai3出力--e5 hoo7--我） 、 「你去歇睏」 、 「我來抱老母」 ma7 tsiann5做我開合喙e5口頭話語。有Linda1 tau3扶插老母，不比進前孤跤手tiann7-tiann7忝規工，不而過，ti7半暝老母iau2是小可仔就huah4-hiu1 、叫我e5名，我睏ti7客廳ma7 m7 bat4一暝到天光。Gun2三頓食sit8比進前koh4-khah4照起工，be7得kan1-na1配合老母tshuan5素食就好。Linda1 khioh4-khioh4--leh4做，hoo7 gun2兜上無sio1-siang7--e5，是厝內變清氣--ah4。「人e5真性情」是m7是ti7 gun2兜tng1-leh4發揮？ Koh4無幾工（ 9 / 9 ），Linda1就ai3 koh4 hoo7人分配去別位，我交待韋如（大兄二查囝）離職e5 hit4日，結算薪資ai3 khah4優厚--leh4，ma7 ai3請中介公司特別ai3揀khah4好e5家庭，伊e7 ka7 khang1-khue3做kah4 tsiann5好。我ma7 beh4 tshuan5紅包hoo7 Linda1，感謝伊三個月來e5辛苦kap4真性情。將來若有閒，tsiah4 koh4 tng2來tshit4-tho5，我ma7仝款e7 kap4伊用行路--e5，去Costco1，iah4是去楓康買伊愛食e5蔬果、魚仔tng2來煮，koh4 ka7 ngeh4菜、 te2飯。#台灣人寫真專欄，本文使用教育部推薦漢字kap4臺灣閩南語羅馬字拼音方案。台文通訊BONG1報310期，2020年1月出刊。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。#台灣人寫真專欄，本文使用教育部推薦漢字kap4臺灣閩南語羅馬字拼音方案。台文通訊BONG1報310期，2020年1月出刊。台文通訊BONG1報310期，2020年1月出刊。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：陳榮廷Ti7 2019年8月30 e5 「自由廣場」 （編按：自由時報e5讀者投書欄），讀著林春發先生hit4篇《別傷害我家茉莉》，斯當時，拄老母過身（ 8月20 ）無偌久，tsiah4 beh4做告別式（ 9月初3 ） nia7-nia7，想講Linda1按6月14拄老母身體tng1-leh4有sua1-sap4 e5時，伊tsiah4來gun2兜tau3跤手看顧老母，短短beh4三個月e5鬥陣，就kann2-na2是gun2兜e5查某囝。Tann1，韓國瑜市長koh4舞tsit4齣--e5 （ 『鳳凰飛--出-去，來一陣雞仔），伊雞tiau5仔bun3久--ah4，看e7著--e5 long2是雞。我beh4 ka7 2020年國民黨總統候選人韓國瑜kan3-kiau7 ： be7-sai2傷害gun2兜Linda1。到tann1，了解Linda1 e5背景，kap4當初「中介」 tshua7伊來e5時，所講--e5差m7-tsiann5-mih8，kan1-na1知影伊24歲，有結婚，放一个囡仔ti7厝--裡。初次來台灣nia7-nia7，伊華語一半句仔，tsing5到tann1，gun2用手比--e5 khah4濟講--e5 、臆--e5 khah4濟講清楚--e5。雖bong2人e5素質好歹差真濟，揀ma7揀be7盡。當初，我有淡薄仔相信：老母義工做規世人，佛祖kam2 be7派一个仔天使來ka7服侍？有一tau2，gun2 sann1-kap4加入LINE1做朋友，伊ma7手機仔ping2啊ping2叫我加入伊e5 Facebook4，伊tsiah4 ping2出伊厝內人e5生活相片，伊tsiah4講起，伊e5老母ti7 Saudi1阿拉伯做khang1-khue3，現此時，伊有一對雙生仔30歲阿姊一个ti7台中，另外一个ti7台北，ma7 koh4有一个小弟ti7台中做khang1-khue3，in1老母kap4姊妹仔mua1 in1 『穆斯林』袈裟hip4 e5相片，看--起-來，淡薄仔神秘koh4有sui2款。In1規个家族翁婿以外，就long2 ai3出國趁錢。散國出歹命百姓，in1 e5勤儉認命值得lan2呵咾。Linda1 ti7 gun2兜，初來e5時就講好伊顧老母、煮飯以外，kan1-na1清掃一樓就好，其他二到四樓long2 m7免伊tshap4。今年6--月，老母算iau2勇健，我ka7伊kap4老母載出載入，每工有兩擺出--去，一kai2是早起beh4 11點載出去買素e5 中晝頓，e7順sua3去八卦山seh8一lin3 、下晡時beh4五點ma7 ai3坐車出去seh8-seh8--leh4 ；見若拜三就tshua7 in1去台中我e5公司kap4老朋友食飯，禮拜日，ma7一定車載--leh4去台中seh8一lin3煞買素e5中晝頓，tng2來厝--裡食，tsia1-e5固定行程，long2有Linda1 tue3前tue3後ka7老母tau3扶來扶去。老母ai3 tshit4-tho5 e5心情伊上知，逐不時，愛笑老母愛出去jalan1-jalan1 （ tshit4-tho5 ）。Ti7 6 、 7--月中間，老母就liam1-mi1 be7放尿、 liam1-mi1腰骨痛，暝--時起起落落，我插、 Linda1扶，老母有tang1時仔e7 ka7 sueh4多謝。講著清掃，伊平時khioh4-khioh4--leh4做，特別感心--e5是，伊he7時間清理老母房間櫥仔內e5衫仔褲，ka7規大堆e5 「功德簿」書類、大大細細e5文房四寶、落筆未褙（ pue3 ）好、規壘e5毛筆書法宣紙，無路用--e5布袋lok4做伙，有路用--e5一領一領手摺好、一項一項排疊hoo7好。老母過khui3 hit4暗（ 8 / 20 ）載tng2來厝--裡，房間電火ka7點hoo7光iang7-iang7，眠床tshu1巾ma7 ka7換新--e5，e7得hoo7老母ti7家己e5 眠床koh4爽爽快快睏一暝，我按心肝窟仔感謝Linda1 。以Linda1小小年歲，ti7短短kah4無三個月，老母蹛院Linda1就tue3 gun2出出入入、老母過身後ti7靈山寺做佛事tsit4段時間，Linda1 ma7按頭至尾long2在場，伊看盡老人ti7尾khui3 e5性命活力kap4無奈、深刻體驗著異國人情e5溫度。Ti7老母告別式拄煞e5斯當時，莫怪伊真m7甘e5款勢，攑伊e5手，按目睭比到喙phue2，意思是：伊流真濟目屎。Tshiann3 「外勞」 hoo7我真濟啟示。「疼心」是tsit4-ma2全世界講「人權」 、講「人道」 e5通關語，講白--leh4，就是人kap4人e5 sann1-kap4疼惜。Ti7 lan2人生e5場合--裡，tshiann3外勞是序大人，人生終其尾上無奈e5幸福，ma7 hoo7纏tue3 e5序細吐一下仔khui3。Linda1來gun2兜了，真歡喜hoo7我有tsit4个機會，來印證平時lan2 tshiang5-tsai7攑手贊同人權、 phui3喙瀾hia1-e5無人道政權e5初心。有錢tshiann3外勞e7得買著啥？ Khui3力？時間？ Kam2有真性情？ 「外勞」盤山過海來台灣，目的kan1-na1 beh4趁人幾sian2錢nia7-nia7，in1出賣勞力，了時間，就ai3 koh4出賣尊嚴？我發覺「人e5真性情」 e5核心ti7 「疼心」。Ti7 tshiann3外勞e5都合，確實，是有歹運--e5抽著「番仔火」，好運--e5抽著「時鐘」，有運氣 e5成數，徛算koh4-khah4歹運，ma7 e7得透過「外勞中介」公司e5機制，協助iah4是根據合約換人、退出、解約。Tng1當lan2慢慢聽講有lan2台灣人去澳洲甚至韓國，hoo7人tshiann3做lan2講e5 「台勞」，斯當時，「移工」 tsit4个名詞tsiah4 tsiann5做正式ti7報紙頂kuan5，代替「外勞」 e5稱呼，kam2講「外勞」過去是帶有一寡輕視e5意涵？ Khing5實，「外勞」 long2是外國來e5勞工弱勢者，lan2尊重以外koh4 ai3疼惜--in1。所致，ti7我e5認知中間，輕視就是「外勞」 kap4顧主e7發生e5濟濟問題，上大e5因端。好欺負tsiann5做虐待？無尊重tsiah4 e7去ka7人性侵害？ Linda1初來e5時，看伊e5手機仔歹--去，koh4買ma7真困難，想講伊若be7得kap4印尼厝--裡大細聯絡報平安，心內e5鬱卒可知，我tsiah4 koh4 ka7 hoo7--人e5舊iPhone1討tng2來hoo7伊攑。「人e5真性」 e5善良kap4熱情e7 hoo7人e7 tsiann5做勤快負責。不而過，ti7外勞e5顧傭當中，有幾項代誌tioh8-ai3做e7到。第一： 「久病不孝囝」，lan2家己若tshiang5-tsai7對待虛弱e5爸母大細聲，「外勞」 e7 tue3 leh4學，無可能e7用真性情對待lan2序大。第二，用「疼心」善待「外勞」，ing2-ing2 e7催化in1 「人e5真性情」，做好in1纏tue3 lan2虛弱年老爸母e5 khang1-khue3。Tshiann3外勞是雜細khang1-khue3 hoo7 in1打理、幫贊lan2扶插序大、 pun1-phenn1 lan2體力e5負擔，hoo7 lan2有抽退，m7-thang1全部推sak4 hoo7--in1，若無kap4 ka7老人送去安養院，kam2有啥差別。「外勞」終其尾tioh8-ai3 tsiann5做lan2家庭e5一份子，伊e5生活起居除了做khang1-khue3以外，仝款ai3有安歇e5時間，ti7做伙生活中ke1一份疼心是必要--e5。第三： ka7厝內e5金銀財寶收拾妥當，考驗人性貪婪 ，是無必要--e5。第四： sann1-kap4交換生活經驗、學講一半句仔in1 e5話，減少in1 ti7他鄉e5生疏，an2-ne1做伙--起-來e7 koh4-khah4貼心。「 Jalan1-jalan1散步」，老母tshiang5-tsai7討beh4外口tshit4-tho5，tsit4句印尼話hoo7 Linda1聽--起-來真親切，真好奇koh4好笑。「讚」 、 「 Terima1-kasih4多謝」 、 「 sakit4痛」報伊知老母佗位leh4艱苦，「我來」 （ ai3出力--e5 hoo7--我） 、 「你去歇睏」 、 「我來抱老母」 ma7 tsiann5做我開合喙e5口頭話語。有Linda1 tau3扶插老母，不比進前孤跤手tiann7-tiann7忝規工，不而過，ti7半暝老母iau2是小可仔就huah4-hiu1 、叫我e5名，我睏ti7客廳ma7 m7 bat4一暝到天光。Gun2三頓食sit8比進前koh4-khah4照起工，be7得kan1-na1配合老母tshuan5素食就好。Linda1 khioh4-khioh4--leh4做，hoo7 gun2兜上無sio1-siang7--e5，是厝內變清氣--ah4。「人e5真性情」是m7是ti7 gun2兜tng1-leh4發揮？ Koh4無幾工（ 9 / 9 ），Linda1就ai3 koh4 hoo7人分配去別位，我交待韋如（大兄二查囝）離職e5 hit4日，結算薪資ai3 khah4優厚--leh4，ma7 ai3請中介公司特別ai3揀khah4好e5家庭，伊e7 ka7 khang1-khue3做kah4 tsiann5好。我ma7 beh4 tshuan5紅包hoo7 Linda1，感謝伊三個月來e5辛苦kap4真性情。將來若有閒，tsiah4 koh4 tng2來tshit4-tho5，我ma7仝款e7 kap4伊用行路--e5，去Costco1，iah4是去楓康買伊愛食e5蔬果、魚仔tng2來煮，koh4 ka7 ngeh4菜、 te2飯。#台灣人寫真專欄，本文使用教育部推薦漢字kap4臺灣閩南語羅馬字拼音方案。台文通訊BONG1報310期，2020年1月出刊。歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。