台文通訊BONG1報: 台語ti7歷史研究e5必要性 ——tui3台灣史講起
歷史是過去一代koh4一代人e5生活記持累積--起-來--e5，lan2透過某人所流傳--落-來e5文獻想像過去e5情境，其中大部份是文字記錄。Ti7-leh4做歷史研究e5時，語言是真重要e5工具，透過語言來解sueh4時代e5變遷。Iau2-m7-koh4，一種語言代表一種思考方式，使用啥mih4語言e7 tshua7 lan2看著無仝角度e5歷史故事，an2-ne1台語又koh4 ti7當中扮演啥mih4款e5角色--leh4 ？

Tsit4擺台語sa1攏有邀請翁佳音老師，來分享研究台灣史e5過程中，台語tsiann5做啥款e5工具，是按怎必要？若是順頭前段來講，「一種語言是一種思考方式」tsit4句話說明語言並m7是kan1-na1用來講話，使用仝語言代表仝一陣人e5生活經驗，kap4啥mih8有關係、需要用--著，tsiah4 e7 tsiap8用啥款e5語詞，時間一下久tsia1-e5經驗就累積做lan2所講e5「文化」。台灣經歷真濟政權，荷蘭、鄭成功、清朝kap4日本，到離tsit4-ma2上近e5國民黨政府，雖bong2逐个政權使用e5語言long2無仝，台灣人一直long2有家己溝通e5工具，尤其台語做一个大部份人使用e5語言，ti7台灣起起落落e5歷史上，參與tsit4塊土地e5大細項代誌。

翁老師tui3「兩款語言對仝一个字e5解sueh4 e7有無仝」e5現象開始講起，譬喻講「厝」tsit4个字，ti7台語內面代表「厝內、一間厝」e5意思，也就是hoo7人有歸屬感e5所在，m7-koh4 ti7-leh4華語內底，tsit4个「厝」是人若過身ai3囥ti7「厝」，tsit4个時tsun7厝就kap4台語e5厝意義顛倒ping2，tui3 tsia1開始，lan2 e7-tang3發現因為生活經驗、文化、歷史演變e5差別，致使語言e5內涵完全無仝。平平long2使用漢字，簡單一个字就e7呈現每一个社會e5面路仔。

另外翁老師分享「討契兄」e5由來，ma7有影趣味。Tsit4-ma2 lan2若講著討契兄頭殼內隨想--著--e5是啥款e5畫面？通常e7想著查某人討契兄，事實上，ti7古早時代，討契兄是查埔人e5專利。海賊出外討海，船頂be7-tang3有查某人，雖bong2逐家ti7故鄉已經娶某，suah4因為ti7海上ai3互相照顧，決定結拜「討契兄」，討契兄表示有兄弟大細漢e5分別，通常上細漢e5「貓仔精」是逐个阿兄上kai3疼惜e5小弟，koh4 ai3陪哥哥睏iah4是tshit4-tho5。清朝古冊ma7有記錄著「閩南人重男性」，lan2 tiann7-tiann7聽--著e5鄭芝龍就有18个哥哥，可見討契兄tsit4个詞kap4 hit4个時代e5海賊文化有密切e5關係。Tsit4个故事提出看待歷史e5重要性，有真濟台語詞流傳到tann1，lan2 tsiap8 leh4使用，suah4 ka7 in1當做理所當然。一个語詞背後代表一段歷史，甚至e7-tang3看著政治、文化e5變遷，討契兄就是tsiann5好e5例，jiok4 tng2去揣歷史e5源頭，除了發現討契兄e5文化緣起，ma7 hoo7 lan2了解台灣kap4各國e5關係，koh4-khah4趣味--e5是知影「討契兄」ai3按怎寫做台文！

現在e5研究者基本上用華語來研究歷史，但是華語是到國民黨來台灣了後tsiah4 tsiann5做優勢語言，所以用華語來解sueh4歷史，就e7有真濟ting5-tann5 iah4是lau3-kau1 e5情形，翁老師舉一个日本時代警察教科書e5例，冊內底寫著「廟番婆」，有一寡研究者可能e7解sueh4做「ti7廟--裡e5原住民」，m7-koh4 tui3日本字來看，「番」有次序、輪流e5意思，所以廟番婆只是leh4講顧廟e5女性nia7-nia7，原住民e5「huan1」寫做「蕃」，是為著beh4 kap4「番」做區別。若是lan2看著漢字就用華語來思考，就e7解sueh4錯誤，ma7無法度接近歷史。

Ti7台灣，lan2經歷無仝政權，各種文化互相透lam7，tui3語言來看上kai3明，lan2講e5「柑仔蜜」ti7菲律賓有tsiann5 sio1-siang7 e5講法；飯桌頂tiann7出現e5高麗菜m7是tui3韓國來--e5，其實ti7荷蘭時代就有--ah4，而且高麗菜e5荷蘭文就是「kool1」，koh4有一thoo1-la2-khuh4 e5語詞是kap4無仝語言混合，若是kan1-na1用華語思考，根本無法度解sueh4。

打狗m7是唸「ta2-kau2」，tui3荷蘭文獻來看ai3唸「ta2-koo2」，因為tui3鼓山tshiang5--落-來e5水親像「鼓leh4 tan5」，地名就號做「tan5-koo2」；苗栗e5「苗」古字是「猫（ ba5 ）」、民雄e5古名是「打猫」，後--來華語猫、貓不分tsiah4變做「苗栗、打貓」； iau2-koh4有麻豆（ Mua5-tau7 ）應當是「ma1-tau1」，ti7荷蘭時代留--落-來e5文獻--裡是碼頭e5意思，表示hit4-tang1-tsun7碼頭ma7唸做「ma2-thau5」。翁老師舉tsiah4濟例是beh4講台灣歷史kap4語言有真重要e5關係，但是語言學界kap4歷史學界suah4無合作，各人做各人e5研究，lau3-kau1--去e5歷史就假做無看--著，研究有錯誤ma7準拄煞，致使台語一直無法度tsiann5做一个研究e5工具，ma7漸漸hoo7 lan2放be7記。

翁老師ti7-leh4上尾不斷強調歷史研究只要堅持一个原則，he1就是「面對歷史，ai3用gong7人e5方式」。意思是講做研究e5時tsun7，直接去想hit4段歷史e5背景之下，e7拄著啥mih4人、講啥mih4話，尤其是一般e5百姓是按怎生活？ M7免啥mih4理論kap4困難e5方法，ka7家己tan3到hit4个時代，上gong7 e5方式e7-tang3得著koh4-khah4趣味e5結果，ti7 tsit4个過程當中e7發現台語橫過歷史，伊就是台灣歷史e5見證者，lan2 ai3好好保留tsia1-e5珍貴資源，用台語e5角度繼續研究tsit4塊土地e5歷史。




#台語sa1攏有講座專欄，本文使用教育部推薦漢字kap4臺灣閩南語羅馬字拼音方案。

台文通訊BONG1報305期，2019年8月出刊。



--------------------------------------------

歡迎捐款贊助李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。



◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：邱宴藜





（本文是2019年7月初3 e5講座摘要記錄，主講者是中央研究院台灣史研究所副研究員）


歷史是過去一代koh4一代人e5生活記持累積--起-來--e5，lan2透過某人所流傳--落-來e5文獻想像過去e5情境，其中大部份是文字記錄。Ti7-leh4做歷史研究e5時，語言是真重要e5工具，透過語言來解sueh4時代e5變遷。Iau2-m7-koh4，一種語言代表一種思考方式，使用啥mih4語言e7 tshua7 lan2看著無仝角度e5歷史故事，an2-ne1台語又koh4 ti7當中扮演啥mih4款e5角色--leh4 ？



Tsit4擺台語sa1攏有邀請翁佳音老師，來分享研究台灣史e5過程中，台語tsiann5做啥款e5工具，是按怎必要？若是順頭前段來講，「一種語言是一種思考方式」tsit4句話說明語言並m7是kan1-na1用來講話，使用仝語言代表仝一陣人e5生活經驗，kap4啥mih8有關係、需要用--著，tsiah4 e7 tsiap8用啥款e5語詞，時間一下久tsia1-e5經驗就累積做lan2所講e5「文化」。台灣經歷真濟政權，荷蘭、鄭成功、清朝kap4日本，到離tsit4-ma2上近e5國民黨政府，雖bong2逐个政權使用e5語言long2無仝，台灣人一直long2有家己溝通e5工具，尤其台語做一个大部份人使用e5語言，ti7台灣起起落落e5歷史上，參與tsit4塊土地e5大細項代誌。



翁老師tui3「兩款語言對仝一个字e5解sueh4 e7有無仝」e5現象開始講起，譬喻講「厝」tsit4个字，ti7台語內面代表「厝內、一間厝」e5意思，也就是hoo7人有歸屬感e5所在，m7-koh4 ti7-leh4華語內底，tsit4个「厝」是人若過身ai3囥ti7「厝」，tsit4个時tsun7厝就kap4台語e5厝意義顛倒ping2，tui3 tsia1開始，lan2 e7-tang3發現因為生活經驗、文化、歷史演變e5差別，致使語言e5內涵完全無仝。平平long2使用漢字，簡單一个字就e7呈現每一个社會e5面路仔。



另外翁老師分享「討契兄」e5由來，ma7有影趣味。Tsit4-ma2 lan2若講著討契兄頭殼內隨想--著--e5是啥款e5畫面？通常e7想著查某人討契兄，事實上，ti7古早時代，討契兄是查埔人e5專利。海賊出外討海，船頂be7-tang3有查某人，雖bong2逐家ti7故鄉已經娶某，suah4因為ti7海上ai3互相照顧，決定結拜「討契兄」，討契兄表示有兄弟大細漢e5分別，通常上細漢e5「貓仔精」是逐个阿兄上kai3疼惜e5小弟，koh4 ai3陪哥哥睏iah4是tshit4-tho5。清朝古冊ma7有記錄著「閩南人重男性」，lan2 tiann7-tiann7聽--著e5鄭芝龍就有18个哥哥，可見討契兄tsit4个詞kap4 hit4个時代e5海賊文化有密切e5關係。Tsit4个故事提出看待歷史e5重要性，有真濟台語詞流傳到tann1，lan2 tsiap8 leh4使用，suah4 ka7 in1當做理所當然。一个語詞背後代表一段歷史，甚至e7-tang3看著政治、文化e5變遷，討契兄就是tsiann5好e5例，jiok4 tng2去揣歷史e5源頭，除了發現討契兄e5文化緣起，ma7 hoo7 lan2了解台灣kap4各國e5關係，koh4-khah4趣味--e5是知影「討契兄」ai3按怎寫做台文！



現在e5研究者基本上用華語來研究歷史，但是華語是到國民黨來台灣了後tsiah4 tsiann5做優勢語言，所以用華語來解sueh4歷史，就e7有真濟ting5-tann5 iah4是lau3-kau1 e5情形，翁老師舉一个日本時代警察教科書e5例，冊內底寫著「廟番婆」，有一寡研究者可能e7解sueh4做「ti7廟--裡e5原住民」，m7-koh4 tui3日本字來看，「番」有次序、輪流e5意思，所以廟番婆只是leh4講顧廟e5女性nia7-nia7，原住民e5「huan1」寫做「蕃」，是為著beh4 kap4「番」做區別。若是lan2看著漢字就用華語來思考，就e7解sueh4錯誤，ma7無法度接近歷史。



Ti7台灣，lan2經歷無仝政權，各種文化互相透lam7，tui3語言來看上kai3明，lan2講e5「柑仔蜜」ti7菲律賓有tsiann5 sio1-siang7 e5講法；飯桌頂tiann7出現e5高麗菜m7是tui3韓國來--e5，其實ti7荷蘭時代就有--ah4，而且高麗菜e5荷蘭文就是「kool1」，koh4有一thoo1-la2-khuh4 e5語詞是kap4無仝語言混合，若是kan1-na1用華語思考，根本無法度解sueh4。



打狗m7是唸「ta2-kau2」，tui3荷蘭文獻來看ai3唸「ta2-koo2」，因為tui3鼓山tshiang5--落-來e5水親像「鼓leh4 tan5」，地名就號做「tan5-koo2」；苗栗e5「苗」古字是「猫（ ba5 ）」、民雄e5古名是「打猫」，後--來華語猫、貓不分tsiah4變做「苗栗、打貓」； iau2-koh4有麻豆（ Mua5-tau7 ）應當是「ma1-tau1」，ti7荷蘭時代留--落-來e5文獻--裡是碼頭e5意思，表示hit4-tang1-tsun7碼頭ma7唸做「ma2-thau5」。翁老師舉tsiah4濟例是beh4講台灣歷史kap4語言有真重要e5關係，但是語言學界kap4歷史學界suah4無合作，各人做各人e5研究，lau3-kau1--去e5歷史就假做無看--著，研究有錯誤ma7準拄煞，致使台語一直無法度tsiann5做一个研究e5工具，ma7漸漸hoo7 lan2放be7記。



翁老師ti7-leh4上尾不斷強調歷史研究只要堅持一个原則，he1就是「面對歷史，ai3用gong7人e5方式」。意思是講做研究e5時tsun7，直接去想hit4段歷史e5背景之下，e7拄著啥mih4人、講啥mih4話，尤其是一般e5百姓是按怎生活？ M7免啥mih4理論kap4困難e5方法，ka7家己tan3到hit4个時代，上gong7 e5方式e7-tang3得著koh4-khah4趣味e5結果，ti7 tsit4个過程當中e7發現台語橫過歷史，伊就是台灣歷史e5見證者，lan2 ai3好好保留tsia1-e5珍貴資源，用台語e5角度繼續研究tsit4塊土地e5歷史。




#台語sa1攏有講座專欄，本文使用教育部推薦漢字kap4臺灣閩南語羅馬字拼音方案。

台文通訊BONG1報305期，2019年8月出刊。



--------------------------------------------

歡迎捐款贊助李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會



李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。



◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
