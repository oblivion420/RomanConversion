台文通訊BONG1報: 熊仔（ 『台灣黑熊』 ）
作者：易俊宏



若是講著台灣上濟擺提來做好運尪仔e5動物，m7知逐家e7想著佗一个？台灣唯一e5熊科動物，就是台灣熊仔，ma7有人直接講山熊、狗熊。山熊是講in1蹛e5所在，主要是ti7-teh4海拔一千公尺以上、海拔三千公尺下面e5中海拔樹林內底；狗熊是講in1 e5鼻仔kap4喙khah4突出，而且鼻仔ma7真利，tse1 long2 kap4狗仔仝款，所以ma7叫in1「狗熊」。

熊仔long2是飼奶類e5動物；亞洲熊仔e5特色，就是烏色毛kap4胸口一个白色e5勾仔，台灣熊仔是亞洲熊仔e5一个亞種。所謂「亞種」就是iau2未變成無仝種類e5生物種類，但是有一寡特徵開始看e7出來無完全仝款。生物分類內底，講仝一款生物e5定義是：e7-tang3生出有湠種能力e5後嗣；若是講馬kap4驢，e7-tang3生出騾仔，但是騾仔無法度繼續生湠--落-去，tse1就m7是仝種e5生物。亞洲熊仔e7因為地區e5無仝，一寡胸口e5白色勾仔khah4細、一寡身軀e5皮毛khah4烏、一寡kha1-tsiah4後e5皮毛khah4短、一寡頷仔頸e5皮毛khah4長. . . tse1就是亞洲烏熊e5亞種差別。雖然lan2人ma7有歐洲人、亞洲人、非洲人e5無仝特徵，但是long2 e7-tang3結婚生囝，tse1就是「亞種」e5概念； an2-ne1來理解台灣熊仔，in1同類e5亞種包括日本熊仔、滿州熊仔、四川熊仔、西藏熊仔. . . long2是亞洲熊仔。所以，下擺看著胸口有白色勾仔--e5，無一定就是台灣熊仔oo7 ！

台灣熊仔是唯一台灣在種e5熊科動物，ma7是台灣陸地上體型上大e5野生動物。Kap4其他所在e5熊仔無仝--e5是台灣熊仔be7睏冬，而且e7用草仔來做siu7。Tsit4-ma2 in1 e5數量，全台灣目前e5調查，只有百外隻nia7-nia7 ； in1需要e5活動空間真大，除了熊母giap8細囝e5時tsun7，平常無論公母，long2是家己生活。In1一擺通常是生兩隻熊仔囝，需要ti7媽媽身邊食奶kap4學習，一冬了後就離開媽媽家己生活。熱天是 in1 e5拍種期：熊母e7有特殊e5氣味，hoo7熊公來揣。若是有身了後，熊母ai3大腹肚七、八個月。初初出生e5時，熊仔囝非常細隻，差不多三、四百公克，是lan2人e5幼囝e5一成nia7-nia7，但是大漢了後，徛--起-來e7-tang3有百八公分e5 kuan5度，規身軀ma7有百外公斤，比lan2人koh4-khah4大隻。Mai3看in1是tsiah4大隻，in1 e7-hiau2 peh4樹仔、泅水，走--起-來ma7有一點鐘三十公里e5速度（ lan2人類平均是一點鐘十五公里），實在是tsiann5 gau5 運動。

舊年e5 tsit4个時tsun7，是世界大學運動會ti7台灣e5時tsun7 ； 2017年e5世大運，好運尪仔就是「熊讚」，伊ma7是台北市e5好運尪仔，名號做「Bravo1」。政府單位內底，m7-na7是台北市政府，koh4有高雄市政府、觀光局kap4台鐵便當，ma7是利用台灣熊仔來創作家己e5好運尪仔。高雄市政府e5「高雄熊」，名號做「Hero1」；觀光局--e5是「OhBear1」、 ma7 e7-sai2叫「喔熊」（ oo1-hiong5 ） ；台灣便當e5「餐旅熊」，名是「漢娜將」（ はなちゃん ）。其他iau2-koh4有民間企業e5好運尪仔，有夠濟，逐家有興趣e7-sai2家己去查看mai7。

雖然生活中滿si3-kue3 long1 e7-tang3看著熊仔e5好運尪仔，但是實際上e5台灣熊仔，生活是tsiok4硬tau2--e5：m7-na7是政府ka7伊囥ti7《野生動物保育法》內底，國際上e5《世界自然保護聯盟》( IUCnn1 ) ，ma7 ka7伊囥ti7紅色名單內底。in1面對e5問題，是無所在thang1生活kap4非法討掠。是啥人beh4來討掠熊仔--leh4 ？逐家若是想著原住民朋友，an2-ne1就m7-tioh8--ah4。

雖然原住民e7拍獵，但是原住民ma7有 in1家己e5傳統kap4禁止，像講Tayal1 （ 『泰雅』 ）講著 ngarox1，kap4 Tarako1 （ 『太魯閣』 ）講著 kumay1，long2是ka7熊仔看做是人仝款，若是去拍獵來刣，e7 ka7厝內人kap4部落帶衰。Bunun1 （ 『布農』 ）講著 tumaz1，雖然e7-sai2討掠，但是期間ma7有限制，m7是beh4掠就e7-sai2掠--e5。當然，原住民部落有典禮儀式，有時tsun7 e7 ka7熊仔掠來刣，做為一種勇敢英雄e5表現，但是tse1 ma7 m7是一年透冬long2有e5代誌。原住民長期ti7-teh4自然環境中生活，in1 e5文化內底有tsiann5濟智慧，是beh4 kap4環境平衡發展--e5。比較--起-來，漢人e5文化是khah4自我中心，對熊仔khah4傷重：「食補」e5概念，kap4中藥內底無論是熊掌、 iah4是熊膽，long2是tsiok4貴重e5藥材，an2-ne1就hoo7拍獵熊仔有tsiann5大e5市場。過去e5紀錄內底，熊掌一雙e7-tang3賣到三、四萬箍，一隻熊e7-sai2賣到十四、五萬，tse1 long1 hoo7台灣熊仔e5生活帶來tsiann5大e5風險。

以後若是看著用台灣熊仔來創作e5好運尪仔，mai3獨獨想著運動會比賽iah4是便當，ma7 ai3想著原住民e5傳統文化，有tsiann5濟是現此時e5保育工作需要e5觀念。


（作者是台灣綠黨中央執行委員）


#台灣動物記事 專欄，本文使用教育部推薦漢字kap4臺灣閩南語羅馬字拼音方案。

台文通訊BONG1報304期，2019年7月出刊。





歡迎捐款贊助#李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1

有固定的長期捐款， 讓更多的台語文相關計畫可以穩定的推行，感謝逐家。





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
#台灣動物記事 專欄，本文使用教育部推薦漢字kap4臺灣閩南語羅馬字拼音方案。
台文通訊BONG1報304期，2019年7月出刊。




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：易俊宏




台灣黑熊圖片出處：雪霸國家公園全球資訊網







若是講著台灣上濟擺提來做好運尪仔e5動物，m7知逐家e7想著佗一个？台灣唯一e5熊科動物，就是台灣熊仔，ma7有人直接講山熊、狗熊。山熊是講in1蹛e5所在，主要是ti7-teh4海拔一千公尺以上、海拔三千公尺下面e5中海拔樹林內底；狗熊是講in1 e5鼻仔kap4喙khah4突出，而且鼻仔ma7真利，tse1 long2 kap4狗仔仝款，所以ma7叫in1「狗熊」。



熊仔long2是飼奶類e5動物；亞洲熊仔e5特色，就是烏色毛kap4胸口一个白色e5勾仔，台灣熊仔是亞洲熊仔e5一个亞種。所謂「亞種」就是iau2未變成無仝種類e5生物種類，但是有一寡特徵開始看e7出來無完全仝款。生物分類內底，講仝一款生物e5定義是：e7-tang3生出有湠種能力e5後嗣；若是講馬kap4驢，e7-tang3生出騾仔，但是騾仔無法度繼續生湠--落-去，tse1就m7是仝種e5生物。亞洲熊仔e7因為地區e5無仝，一寡胸口e5白色勾仔khah4細、一寡身軀e5皮毛khah4烏、一寡kha1-tsiah4後e5皮毛khah4短、一寡頷仔頸e5皮毛khah4長. . . tse1就是亞洲烏熊e5亞種差別。雖然lan2人ma7有歐洲人、亞洲人、非洲人e5無仝特徵，但是long2 e7-tang3結婚生囝，tse1就是「亞種」e5概念； an2-ne1來理解台灣熊仔，in1同類e5亞種包括日本熊仔、滿州熊仔、四川熊仔、西藏熊仔. . . long2是亞洲熊仔。所以，下擺看著胸口有白色勾仔--e5，無一定就是台灣熊仔oo7 ！




台灣熊仔是唯一台灣在種e5熊科動物，ma7是台灣陸地上體型上大e5野生動物。Kap4其他所在e5熊仔無仝--e5是台灣熊仔be7睏冬，而且e7用草仔來做siu7。Tsit4-ma2 in1 e5數量，全台灣目前e5調查，只有百外隻nia7-nia7 ； in1需要e5活動空間真大，除了熊母giap8細囝e5時tsun7，平常無論公母，long2是家己生活。In1一擺通常是生兩隻熊仔囝，需要ti7媽媽身邊食奶kap4學習，一冬了後就離開媽媽家己生活。熱天是 in1 e5拍種期：熊母e7有特殊e5氣味，hoo7熊公來揣。若是有身了後，熊母ai3大腹肚七、八個月。初初出生e5時，熊仔囝非常細隻，差不多三、四百公克，是lan2人e5幼囝e5一成nia7-nia7，但是大漢了後，徛--起-來e7-tang3有百八公分e5 kuan5度，規身軀ma7有百外公斤，比lan2人koh4-khah4大隻。Mai3看in1是tsiah4大隻，in1 e7-hiau2 peh4樹仔、泅水，走--起-來ma7有一點鐘三十公里e5速度（ lan2人類平均是一點鐘十五公里），實在是tsiann5 gau5 運動。




舊年e5 tsit4个時tsun7，是世界大學運動會ti7台灣e5時tsun7 ； 2017年e5世大運，好運尪仔就是「熊讚」，伊ma7是台北市e5好運尪仔，名號做「Bravo1」。政府單位內底，m7-na7是台北市政府，koh4有高雄市政府、觀光局kap4台鐵便當，ma7是利用台灣熊仔來創作家己e5好運尪仔。高雄市政府e5「高雄熊」，名號做「Hero1」；觀光局--e5是「OhBear1」、 ma7 e7-sai2叫「喔熊」（ oo1-hiong5 ） ；台灣便當e5「餐旅熊」，名是「漢娜將」（ はなちゃん ）。其他iau2-koh4有民間企業e5好運尪仔，有夠濟，逐家有興趣e7-sai2家己去查看mai7。



雖然生活中滿si3-kue3 long1 e7-tang3看著熊仔e5好運尪仔，但是實際上e5台灣熊仔，生活是tsiok4硬tau2--e5：m7-na7是政府ka7伊囥ti7《野生動物保育法》內底，國際上e5《世界自然保護聯盟》( IUCnn1 ) ，ma7 ka7伊囥ti7紅色名單內底。in1面對e5問題，是無所在thang1生活kap4非法討掠。是啥人beh4來討掠熊仔--leh4 ？逐家若是想著原住民朋友，an2-ne1就m7-tioh8--ah4。



雖然原住民e7拍獵，但是原住民ma7有 in1家己e5傳統kap4禁止，像講Tayal1 （ 『泰雅』 ）講著 ngarox1，kap4 Tarako1 （ 『太魯閣』 ）講著 kumay1，long2是ka7熊仔看做是人仝款，若是去拍獵來刣，e7 ka7厝內人kap4部落帶衰。Bunun1 （ 『布農』 ）講著 tumaz1，雖然e7-sai2討掠，但是期間ma7有限制，m7是beh4掠就e7-sai2掠--e5。當然，原住民部落有典禮儀式，有時tsun7 e7 ka7熊仔掠來刣，做為一種勇敢英雄e5表現，但是tse1 ma7 m7是一年透冬long2有e5代誌。原住民長期ti7-teh4自然環境中生活，in1 e5文化內底有tsiann5濟智慧，是beh4 kap4環境平衡發展--e5。比較--起-來，漢人e5文化是khah4自我中心，對熊仔khah4傷重：「食補」e5概念，kap4中藥內底無論是熊掌、 iah4是熊膽，long2是tsiok4貴重e5藥材，an2-ne1就hoo7拍獵熊仔有tsiann5大e5市場。過去e5紀錄內底，熊掌一雙e7-tang3賣到三、四萬箍，一隻熊e7-sai2賣到十四、五萬，tse1 long1 hoo7台灣熊仔e5生活帶來tsiann5大e5風險。



以後若是看著用台灣熊仔來創作e5好運尪仔，mai3獨獨想著運動會比賽iah4是便當，ma7 ai3想著原住民e5傳統文化，有tsiann5濟是現此時e5保育工作需要e5觀念。







（作者是台灣綠黨中央執行委員）


#台灣動物記事 專欄，本文使用教育部推薦漢字kap4臺灣閩南語羅馬字拼音方案。

台文通訊BONG1報304期，2019年7月出刊。





歡迎捐款贊助#李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1

有固定的長期捐款， 讓更多的台語文相關計畫可以穩定的推行，感謝逐家。





郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
