台文通訊BONG1報: 走讀台灣海岸線
中華大自然教育協會講師邱慶耀做自然環保志工有30外冬--ah4，伊自13歲做囡仔e5時，就tue3師傅做印刷，long2蹛ti7山頂，m7 bat4看過海是生做圓iah4是扁。有一回，師傅tshua7伊去台北縣八里海墘仔tshit4-tho5，伊tsiah4初次bak4著鹹澀e5海水，na2搧秋凊e5海風na2 huah4講：「Tse1就是海--ooh4 ！ Sui2 kah4哭爸！」邱老師koh4講lan2台灣長期戒嚴e5關係，海tsiann5做守衛台灣e5軍事界線，一般人be7-sai2凊彩行跤到，久--來就變做對海tsiann5生疏。因為生疏，所以對海有真濟誤解；因為生疏，對海就無太深e5感情。若beh4 ka7 lan2對海洋e5疼thang3揣--tng2-來，第一就是ai3去熟sai7--伊，有心beh4接近--伊是上要緊--e5。



一二十冬來，慶耀老師tshua7有志koo7行--e5，去認bat4台灣四箍圍e5海岸，行過沙埔、石頭仔山坪kap4打馬膠路，用心愛台灣。伊看著大自然e5美景，ma7看著人工破壞e5傷痕。譬論講，宜蘭以往有一个頭城海水浴場，百年來，熱--人e5時，是厝邊隔壁kap4朋友弟兄sio1招去sng2水、搧海風kap4拍la7涼e5海埔，1990年代以來，為著beh4發展漁業kap4商業，政府ti7浴場北爿面起造烏石港，所khong7 e5駁岸阻擋海沙流來浴場，致使海沙埔原底e5沙仔hoo7海湧一sut4仔一sut4仔沖徙去外海，無沙thang1補--入-來，海水順勢食入來庄頭。鄉親為著beh4護庄，suah4就ai3 si3-kue3 tan3肉粽角ham7大khian1石頭來擋海水，天然e5海沙埔美景就an2-ne1來變做無情e5紅毛塗岸，tsiah4短短--a3 30冬nia5，就規个走精變款--去--ah4。Tsit4號人做得來，拍歹自然環境e5代誌that4倒街，已經無--去e5雲林三條崙海水浴場ham7恆春半島e5加洛水風飛沙就親像an2-ne1。

天然環境損害了後，在地e5生態也tue3 leh4無--去，moo5-khi5-a2 （毛蜞仔） ham7海龜失去食sit8 、 jia1-tsah8 kap4放卵做siu7 e5所在，in1就be7 koh4來tsia1生湠，若m7是si3-kue3走揣生路，無，就是孤毛tseh8種。邱老師seh8過規台灣e5海岸，雙跤行、目睭看、耳仔聽、鼻仔鼻、手骨摸，更加是用心去感受，伊鼓勵lan2 ham7大自然做朋友，培養觀察kap4欣賞e5本事，tsiah4有法度發見美麗e5母親台灣。

彰化Ong5-king1 （王功） e5海墘仔出名飼蚵仔，當頭白日e5時，海湧滾絞，沖著沙埔e5石頭，激起一pho7一pho7大大細細e5水pho1，一般人行leh4過，be7倚去ka7看，邱老師e7 ku1落去欣賞。拄激--起-來e5水pho1，水kann5 khah4濟ma7 khah4細型，是透明無色--e5，過一時仔，pho1變大變薄，日頭光tshio7落到te3，變化做七彩--e5，閃閃sih4-sih4，tng1-teh4好看e5時，一下手就破--去--ah4 ！ Ti7 tsit4十外秒仔e5水pho1小世界，老師講kah4是歡頭喜面，喙角全pho1，tsit4時電火照著老師e5喙pho1，也是金光七彩--e5 ！ Tsiok4想beh4 tue3伊去走讀台灣tsiah4-ni7仔sui2 e5海岸。

Tsit4 kai2演講也有講著海邊無仝天時e5風聲kap4水影e5交插變化，以及植物ham7動物ti7變化多端e5環境內底，beh4按怎樣來生存；也有頭殼額仔包poo7-kin1，ti7路邊huah4賣菜蔬老阿媽e5人情故事，展現--e5是人ti7台灣海岸走跳，用心交陪ham7歡喜分張e5疼心。後kai2 lan2若出外去遊賞，ai3 e7記--得：「顧行路e7失覺察，ai3 na2停--leh4，tsiah4有好光景！」
李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：蔡天享






編按：本文是7 / 19「棲地復育台語講座~咱e5海邊咱e5厝邊─環島海岸健行看著美麗佮哀愁─講座摘要記錄，主講者是中華大自然教育協會邱慶耀講師。台灣蠻野心足生態協會舉辦e5「蠻野講堂」tui3 2019年3月份起kap4李江却台語文教基金會合辦規劃十場有關生態環境議題e5台語講座，歡迎逐家ti7逐個月第三禮拜五暗時七點到九點，同齊來「呷米共食廚房」（台北市中正區衡陽路9號3樓）擴展家己e5台語棲地（ tshe1-te7 ） ！詳細資料e7-tang3看「台灣蠻野心足生態協會」FB專頁。




中華大自然教育協會講師邱慶耀做自然環保志工有30外冬--ah4，伊自13歲做囡仔e5時，就tue3師傅做印刷，long2蹛ti7山頂，m7 bat4看過海是生做圓iah4是扁。有一回，師傅tshua7伊去台北縣八里海墘仔tshit4-tho5，伊tsiah4初次bak4著鹹澀e5海水，na2搧秋凊e5海風na2 huah4講：「Tse1就是海--ooh4 ！ Sui2 kah4哭爸！」邱老師koh4講lan2台灣長期戒嚴e5關係，海tsiann5做守衛台灣e5軍事界線，一般人be7-sai2凊彩行跤到，久--來就變做對海tsiann5生疏。因為生疏，所以對海有真濟誤解；因為生疏，對海就無太深e5感情。若beh4 ka7 lan2對海洋e5疼thang3揣--tng2-來，第一就是ai3去熟sai7--伊，有心beh4接近--伊是上要緊--e5。









一二十冬來，慶耀老師tshua7有志koo7行--e5，去認bat4台灣四箍圍e5海岸，行過沙埔、石頭仔山坪kap4打馬膠路，用心愛台灣。伊看著大自然e5美景，ma7看著人工破壞e5傷痕。譬論講，宜蘭以往有一个頭城海水浴場，百年來，熱--人e5時，是厝邊隔壁kap4朋友弟兄sio1招去sng2水、搧海風kap4拍la7涼e5海埔，1990年代以來，為著beh4發展漁業kap4商業，政府ti7浴場北爿面起造烏石港，所khong7 e5駁岸阻擋海沙流來浴場，致使海沙埔原底e5沙仔hoo7海湧一sut4仔一sut4仔沖徙去外海，無沙thang1補--入-來，海水順勢食入來庄頭。鄉親為著beh4護庄，suah4就ai3 si3-kue3 tan3肉粽角ham7大khian1石頭來擋海水，天然e5海沙埔美景就an2-ne1來變做無情e5紅毛塗岸，tsiah4短短--a3 30冬nia5，就規个走精變款--去--ah4。Tsit4號人做得來，拍歹自然環境e5代誌that4倒街，已經無--去e5雲林三條崙海水浴場ham7恆春半島e5加洛水風飛沙就親像an2-ne1。



天然環境損害了後，在地e5生態也tue3 leh4無--去，moo5-khi5-a2 （毛蜞仔） ham7海龜失去食sit8 、 jia1-tsah8 kap4放卵做siu7 e5所在，in1就be7 koh4來tsia1生湠，若m7是si3-kue3走揣生路，無，就是孤毛tseh8種。邱老師seh8過規台灣e5海岸，雙跤行、目睭看、耳仔聽、鼻仔鼻、手骨摸，更加是用心去感受，伊鼓勵lan2 ham7大自然做朋友，培養觀察kap4欣賞e5本事，tsiah4有法度發見美麗e5母親台灣。



彰化Ong5-king1 （王功） e5海墘仔出名飼蚵仔，當頭白日e5時，海湧滾絞，沖著沙埔e5石頭，激起一pho7一pho7大大細細e5水pho1，一般人行leh4過，be7倚去ka7看，邱老師e7 ku1落去欣賞。拄激--起-來e5水pho1，水kann5 khah4濟ma7 khah4細型，是透明無色--e5，過一時仔，pho1變大變薄，日頭光tshio7落到te3，變化做七彩--e5，閃閃sih4-sih4，tng1-teh4好看e5時，一下手就破--去--ah4 ！ Ti7 tsit4十外秒仔e5水pho1小世界，老師講kah4是歡頭喜面，喙角全pho1，tsit4時電火照著老師e5喙pho1，也是金光七彩--e5 ！ Tsiok4想beh4 tue3伊去走讀台灣tsiah4-ni7仔sui2 e5海岸。



Tsit4 kai2演講也有講著海邊無仝天時e5風聲kap4水影e5交插變化，以及植物ham7動物ti7變化多端e5環境內底，beh4按怎樣來生存；也有頭殼額仔包poo7-kin1，ti7路邊huah4賣菜蔬老阿媽e5人情故事，展現--e5是人ti7台灣海岸走跳，用心交陪ham7歡喜分張e5疼心。後kai2 lan2若出外去遊賞，ai3 e7記--得：「顧行路e7失覺察，ai3 na2停--leh4，tsiah4有好光景！」







#棲地復育台語講座專欄，本文使用教育部推薦漢字kap4臺灣閩南語羅馬字拼音方案。
台文通訊BONG1報305期，2019年8月出刊。



歡迎捐款贊助#李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1


郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
