台文通訊BONG1報: 新冷戰局勢下e5台灣主講／賴怡忠 記錄／蔡天享本文是2021 / 1 / 13 e5講座摘要記錄，主講者賴怡忠是台灣智庫e5執行委員。2021年1月13暗時，12度e5冷風sng3-sng3叫，台北市潮州街「禾一空間」演講場滿座，tse1是lan2台灣智庫執行委員賴怡忠先生所主講e5 「新冷戰局勢下e5台灣」。「冷戰時代」講--e5是tui3 1950年到1990年美國集團ham7蘇聯集團leh4對抗e5時期，tsit4款東西兩方對抗結束了後，號做「後冷戰時代」，大約是1990年到2018年為止，煞尾就進到「新冷戰」 e5階段。賴執行委員e5主題是beh4來解sueh4後冷戰時代是按怎e7行到新冷戰時代？新冷戰時代對台灣e5影響又koh4是按怎樣？ Lan2 beh4如何tsiah4 e7-tang3理解新冷戰時代--裡台灣kap4世界e5關係--leh4 ？國際上有一寡專家——譬論講美國國務卿Mitsael1 Pompeo1 ——認為世界已經進入新冷戰時代（ A1 new1 kind1 of1 Cold1 War1 ），有四項現象支持tsit4款講法。頭一項是美國對中國發起貿易戰爭，早前美國敢去tuh8中國對台灣、西藏e5政策ham7人權壓迫問題，m7-koh4 be7 ti7經濟問題sio1-jiang2，因為美國認定ham7中國做生理是互相有錢thang1趁。M7-koh4，幾若十冬過--ah4，美國企業kap4工場濟濟long2徙去中國，致使美國人e5失業率ham7美國對中國貿易逆差tsiau5 tshing3 kuan5，人民對tsit4款無公平e5競爭不滿，自2018年開始就提高中國貨出口到美國e5關稅。第二項證據是中國制定「內循環」為主e5經濟策略，中國ti7 2020年提出「第十四次五年經濟計畫」 kap4 「未來十五年經濟前景」，ka7以往30冬來重世界貿易ham7出口e5策略，改換做以內銷為主，減少kiau1世界e5連結。第三，是中國開始對外國tshui1-sak4伊e5政治模式，伊有自信講伊e5政治體制比民主體制koh4-khah4好，譬論講有才調ka7中國國內武漢肺炎sio1湠確診e5人數控制kah4比歐美國家koh4-khah4少。也用tsiann5濟資源來破壞民主體制，比論講，發佈假消息來影響台灣e5選舉、買收加拿大反對黨等等。煞尾，是北京對民主國家軍事對抗e5強度ham7頻率大大提升，舉例來講，kan1-na1 2020年hit4年，中國ti7釣魚台海域kap4日本對抗e5數量就超過2010年到2019年hit4 10冬加--起-來e5數量；另外，中國ham7印度ti7雙方交界e5山區發生衝突，中國兵拍死數十名e5印度軍人。1950年韓戰爆發，冷戰開始，美國kap4蘇聯對抗，tsiann5做自由世界集團對抗共產主義集團e5局勢。美國有北大西洋公約組織（ NATO1 ）國家e5支持，蘇聯有華沙公約組織sio1-thin7，美蘇兩國e5經濟並無啥mih4交流，蘇聯因為無法度負擔軍事支出，致使後--來ti7 1990年解體。Hit4當時美蘇並無正面衝突，所以ka7叫做「冷戰」 （ 1950 ～ 1990 ）。1990年冷戰結束，進入後冷戰時代（ 1990 ～ 2018 ），蘇聯主動認輸，甚至認同美國反制Iraq1 （ 『伊拉克』 ）侵略Kuwait4 （ 『科威特』 ）。另外一方面，東西兩方對抗結束，各國普遍鼓勵中國加入全球化e5經濟體系，就算講1989年發生天安門大屠殺，國際上也無偌致意，中國勢力就an2-ne1愈來愈大；顛倒是俄羅斯hoo7各國拒絕加入歐盟，北大西洋公約組織趁機會吸收原底是俄羅斯盟友e5東歐國家，引起俄羅斯e5不滿。另外一个問題是Iraq1戰爭無解决，致使出現恐怖主義，Iran1 （ 『伊朗』 ）變做強勢。2018年以來，進入新冷戰時代，美國ti7 「國家安全戰略」內面，明列中、俄是美國e5全球競爭者，批評美國過去40冬來對中國e5政策失敗，認為中國m7是負責任e5國家。國務卿Pompeo1 ti7 2020年e5時也講美國ham7中國是ti7-leh4新冷戰，雙方m7是勢力e5競爭，是價值e5對抗。中國也講beh4以「內循環」為主，降低倚靠外國e5經濟，對美國要求雙方是新型大國關係。M7-na7 an2-ne1，中國也一步一步掌握國際組織，習近平ti7聯合國永續發展目標（ sustainable1 gual1 ）提出「人類命運共同體」 e5講法，尾--a3變做聯合國記錄在內e5一句話；中國甚至加入去聯合國人權委員會內底，有50外个會員國家倚中國hit4爿，超過半數，美國e5影響力降低，ti7聯合國120外个會員國家，中國掌握三分二。以中國「一帶一路」政策來講，共產黨想beh4永遠執政，掖錢買收各國e5貪汙政客，照理講民主應當是常態，m7-koh4 suah4來倒退lu1。Tui3後冷戰到新冷戰，到底發生啥mih4代誌--leh4 ？為著beh4脫離冷戰，suah4演變做新冷戰e5局勢，東歐kap4蘇聯sio1連sua3崩--去，獨獨中國無代誌——六四天安門事件刣學生無倒，共產獨裁做王。1990年代主流e5主張是ka7中國引入來世界e5體系，hoo7伊發展，結果到tsit4-ma2 30冬--ah4，顛倒ka7中國飼大尾，ti7世界橫霸霸，支持獨裁體制來挑戰民主制度。新冷戰時代對lan2台灣有啥mih4款e5影響neh4 ？後冷戰時期，美國beh4 khiu2中國做戰略e5朋友，來抵抗蘇聯，就算講1989年天安門事件ma7無影響--著。台灣自1987年解嚴，野百合運動逼「老國大」退場，李登輝tshua7頭進入民主化，台灣人想beh4出頭天做主人，挑戰一个中國政策。世界有一寡國家為著ti7中國做生理e5經濟利益，罵台灣是麻煩製作者，要求台灣對中國開放，用交流來代替對抗。到tann1來，tsiah4知台灣e5主張有理，ma7 khah4 beh4支持台灣--ah4。中國白賊、危險、無實在，ma7無可能民主化，美國原底對中國e5態度是「信任kap4驗證」 （ trust4 and1 verify1 ），美國國務卿Mitsael1 Pompeo1講，tsit4-ma2變做是「無信任kap4驗證」 （ detrust4 and1 verify1 ），m7-koh4中國已經變強--ah4，beh4對抗中國，美國ai3付出比早前koh4-khah4濟e5代價。Sua3--落-去，lan2 ai3按怎理解新冷戰時代台灣kap4世界e5關係--leh4 ？台灣成功防治武漢肺炎，是民主體制成功e5好模範，昨hng1台灣有一个確診e5本土案例，一寡人就kiau7 kah4無力--去，suah4無想著別个國家一日有規千个病例。Lan2台灣受著國際尊敬，人民有自信、國家有能力，早前講台灣薪水低、勞工工時siunn1長、傷肝koh4傷心，呵咾中國e5留學生比lan2台灣e5學生koh4-khah4認真拍拚……。M7-koh4自2013年起，中國e5經濟勢力就bai2--去，以往1990年代，khap8-be7著就10 %以上e5成長率，到kah4 2013年lak4 kah4賰5％左右，變做新常態（ new1 normal1 ） ，國內失業e5壓力增加。中國若想beh4實現十冬內國力超過美國e5口號，有可能e7冒險來拍台灣，lan2 ai3提防in1 tsit4款錯誤e5自信。台灣地理上ti7西太平洋ham7印度洋e5雙叉路口，地緣戰略重要，lan2又koh4是科技島，有世界供應鍊e5重要角色——親像台積電tsit4款e5護國神山。中國主張講民主制度無適合徙來華人社會，hoo7台灣來拍破，尤其是lan2 tsiann5做民主模範kap4防治武漢肺炎成功，國際上也看出中國按怎對付香港，就e7 an2-ne1來對付台灣。台灣ti7國際上e5價值性提kuan5，致使國際新冷戰出現矛盾e5局勢，beh4解決台灣地位問題，m7-na7是統一iah4獨立tsit4个單純e5問題，是ai3先了解國際結構e5變化，tsiah4有才調處理。Ai3先了解世界，tsiah4 e7-tang3分析兩岸關係，台灣kiau1中國e5關係已經變kah4 m7-na7是兩岸關係，是包含新冷戰結構性矛盾e5特殊關係。新冷戰結構若是對抗性--e5，台灣無法度kap4中國和平發展；新冷戰結構若是ng3和解e5趨勢leh4行，台灣採用對抗性e5屈勢也是無彩工。有人講，台灣ai3對美國ham7中國採取sio1仝距離（ equal1 distance1 ） e5關係，tse1是無認bat4新冷戰結構e5無知之言。中國是台灣生存上大e5威脅，lan2國防定著ai3有夠勇，美國tsiah4有可能來ka7 lan2 tau3幫贊，美國人e5子弟也是爸母tshiann5養--e5，beh4派in1來ka7 lan2 tau3 sio1戰，lan2家己ai3先有拍算kap4準備。近來美國解除台美官方交往e5限制，是一款進步，khah4早兩爿官廳e5人beh4會面，就ai3 am1-am1-iap4-iap4，揀一間咖啡廳來tshiau5代誌，台灣官員無法度行跤到美國人e5官廳內底。終其尾，台灣ai3 e7-tang3生存--落-去，而且ti7民主、國防kap4經濟各方面永續來發展，an2-ne1，ti7新冷戰結構內底，就算講lan2拄著sng3-sng3叫e5對頭風，猶原徛e7在，時到tsiah4有飽tinn7 e5 khui3力來思考，進一步揣著lan2國際地位正常化e5方向。#台語sa1攏有講座專欄，本文使用教育部推薦漢字kap4臺灣閩南語羅馬字拼音方案。台文通訊BONG1報323期，2021年2月出刊。--------------------------------------------歡迎捐款贊助李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。2021年1月13暗時，12度e5冷風sng3-sng3叫，台北市潮州街「禾一空間」演講場滿座，tse1是lan2台灣智庫執行委員賴怡忠先生所主講e5 「新冷戰局勢下e5台灣」。「冷戰時代」講--e5是tui3 1950年到1990年美國集團ham7蘇聯集團leh4對抗e5時期，tsit4款東西兩方對抗結束了後，號做「後冷戰時代」，大約是1990年到2018年為止，煞尾就進到「新冷戰」 e5階段。賴執行委員e5主題是beh4來解sueh4後冷戰時代是按怎e7行到新冷戰時代？新冷戰時代對台灣e5影響又koh4是按怎樣？ Lan2 beh4如何tsiah4 e7-tang3理解新冷戰時代--裡台灣kap4世界e5關係--leh4 ？國際上有一寡專家——譬論講美國國務卿Mitsael1 Pompeo1 ——認為世界已經進入新冷戰時代（ A1 new1 kind1 of1 Cold1 War1 ），有四項現象支持tsit4款講法。頭一項是美國對中國發起貿易戰爭，早前美國敢去tuh8中國對台灣、西藏e5政策ham7人權壓迫問題，m7-koh4 be7 ti7經濟問題sio1-jiang2，因為美國認定ham7中國做生理是互相有錢thang1趁。M7-koh4，幾若十冬過--ah4，美國企業kap4工場濟濟long2徙去中國，致使美國人e5失業率ham7美國對中國貿易逆差tsiau5 tshing3 kuan5，人民對tsit4款無公平e5競爭不滿，自2018年開始就提高中國貨出口到美國e5關稅。第二項證據是中國制定「內循環」為主e5經濟策略，中國ti7 2020年提出「第十四次五年經濟計畫」 kap4 「未來十五年經濟前景」，ka7以往30冬來重世界貿易ham7出口e5策略，改換做以內銷為主，減少kiau1世界e5連結。第三，是中國開始對外國tshui1-sak4伊e5政治模式，伊有自信講伊e5政治體制比民主體制koh4-khah4好，譬論講有才調ka7中國國內武漢肺炎sio1湠確診e5人數控制kah4比歐美國家koh4-khah4少。也用tsiann5濟資源來破壞民主體制，比論講，發佈假消息來影響台灣e5選舉、買收加拿大反對黨等等。煞尾，是北京對民主國家軍事對抗e5強度ham7頻率大大提升，舉例來講，kan1-na1 2020年hit4年，中國ti7釣魚台海域kap4日本對抗e5數量就超過2010年到2019年hit4 10冬加--起-來e5數量；另外，中國ham7印度ti7雙方交界e5山區發生衝突，中國兵拍死數十名e5印度軍人。1950年韓戰爆發，冷戰開始，美國kap4蘇聯對抗，tsiann5做自由世界集團對抗共產主義集團e5局勢。美國有北大西洋公約組織（ NATO1 ）國家e5支持，蘇聯有華沙公約組織sio1-thin7，美蘇兩國e5經濟並無啥mih4交流，蘇聯因為無法度負擔軍事支出，致使後--來ti7 1990年解體。Hit4當時美蘇並無正面衝突，所以ka7叫做「冷戰」 （ 1950 ～ 1990 ）。1990年冷戰結束，進入後冷戰時代（ 1990 ～ 2018 ），蘇聯主動認輸，甚至認同美國反制Iraq1 （ 『伊拉克』 ）侵略Kuwait4 （ 『科威特』 ）。另外一方面，東西兩方對抗結束，各國普遍鼓勵中國加入全球化e5經濟體系，就算講1989年發生天安門大屠殺，國際上也無偌致意，中國勢力就an2-ne1愈來愈大；顛倒是俄羅斯hoo7各國拒絕加入歐盟，北大西洋公約組織趁機會吸收原底是俄羅斯盟友e5東歐國家，引起俄羅斯e5不滿。另外一个問題是Iraq1戰爭無解决，致使出現恐怖主義，Iran1 （ 『伊朗』 ）變做強勢。2018年以來，進入新冷戰時代，美國ti7 「國家安全戰略」內面，明列中、俄是美國e5全球競爭者，批評美國過去40冬來對中國e5政策失敗，認為中國m7是負責任e5國家。國務卿Pompeo1 ti7 2020年e5時也講美國ham7中國是ti7-leh4新冷戰，雙方m7是勢力e5競爭，是價值e5對抗。中國也講beh4以「內循環」為主，降低倚靠外國e5經濟，對美國要求雙方是新型大國關係。M7-na7 an2-ne1，中國也一步一步掌握國際組織，習近平ti7聯合國永續發展目標（ sustainable1 gual1 ）提出「人類命運共同體」 e5講法，尾--a3變做聯合國記錄在內e5一句話；中國甚至加入去聯合國人權委員會內底，有50外个會員國家倚中國hit4爿，超過半數，美國e5影響力降低，ti7聯合國120外个會員國家，中國掌握三分二。以中國「一帶一路」政策來講，共產黨想beh4永遠執政，掖錢買收各國e5貪汙政客，照理講民主應當是常態，m7-koh4 suah4來倒退lu1。Tui3後冷戰到新冷戰，到底發生啥mih4代誌--leh4 ？為著beh4脫離冷戰，suah4演變做新冷戰e5局勢，東歐kap4蘇聯sio1連sua3崩--去，獨獨中國無代誌——六四天安門事件刣學生無倒，共產獨裁做王。1990年代主流e5主張是ka7中國引入來世界e5體系，hoo7伊發展，結果到tsit4-ma2 30冬--ah4，顛倒ka7中國飼大尾，ti7世界橫霸霸，支持獨裁體制來挑戰民主制度。新冷戰時代對lan2台灣有啥mih4款e5影響neh4 ？後冷戰時期，美國beh4 khiu2中國做戰略e5朋友，來抵抗蘇聯，就算講1989年天安門事件ma7無影響--著。台灣自1987年解嚴，野百合運動逼「老國大」退場，李登輝tshua7頭進入民主化，台灣人想beh4出頭天做主人，挑戰一个中國政策。世界有一寡國家為著ti7中國做生理e5經濟利益，罵台灣是麻煩製作者，要求台灣對中國開放，用交流來代替對抗。到tann1來，tsiah4知台灣e5主張有理，ma7 khah4 beh4支持台灣--ah4。中國白賊、危險、無實在，ma7無可能民主化，美國原底對中國e5態度是「信任kap4驗證」 （ trust4 and1 verify1 ），美國國務卿Mitsael1 Pompeo1講，tsit4-ma2變做是「無信任kap4驗證」 （ detrust4 and1 verify1 ），m7-koh4中國已經變強--ah4，beh4對抗中國，美國ai3付出比早前koh4-khah4濟e5代價。Sua3--落-去，lan2 ai3按怎理解新冷戰時代台灣kap4世界e5關係--leh4 ？台灣成功防治武漢肺炎，是民主體制成功e5好模範，昨hng1台灣有一个確診e5本土案例，一寡人就kiau7 kah4無力--去，suah4無想著別个國家一日有規千个病例。Lan2台灣受著國際尊敬，人民有自信、國家有能力，早前講台灣薪水低、勞工工時siunn1長、傷肝koh4傷心，呵咾中國e5留學生比lan2台灣e5學生koh4-khah4認真拍拚……。M7-koh4自2013年起，中國e5經濟勢力就bai2--去，以往1990年代，khap8-be7著就10 %以上e5成長率，到kah4 2013年lak4 kah4賰5％左右，變做新常態（ new1 normal1 ） ，國內失業e5壓力增加。中國若想beh4實現十冬內國力超過美國e5口號，有可能e7冒險來拍台灣，lan2 ai3提防in1 tsit4款錯誤e5自信。台灣地理上ti7西太平洋ham7印度洋e5雙叉路口，地緣戰略重要，lan2又koh4是科技島，有世界供應鍊e5重要角色——親像台積電tsit4款e5護國神山。中國主張講民主制度無適合徙來華人社會，hoo7台灣來拍破，尤其是lan2 tsiann5做民主模範kap4防治武漢肺炎成功，國際上也看出中國按怎對付香港，就e7 an2-ne1來對付台灣。台灣ti7國際上e5價值性提kuan5，致使國際新冷戰出現矛盾e5局勢，beh4解決台灣地位問題，m7-na7是統一iah4獨立tsit4个單純e5問題，是ai3先了解國際結構e5變化，tsiah4有才調處理。Ai3先了解世界，tsiah4 e7-tang3分析兩岸關係，台灣kiau1中國e5關係已經變kah4 m7-na7是兩岸關係，是包含新冷戰結構性矛盾e5特殊關係。新冷戰結構若是對抗性--e5，台灣無法度kap4中國和平發展；新冷戰結構若是ng3和解e5趨勢leh4行，台灣採用對抗性e5屈勢也是無彩工。有人講，台灣ai3對美國ham7中國採取sio1仝距離（ equal1 distance1 ） e5關係，tse1是無認bat4新冷戰結構e5無知之言。中國是台灣生存上大e5威脅，lan2國防定著ai3有夠勇，美國tsiah4有可能來ka7 lan2 tau3幫贊，美國人e5子弟也是爸母tshiann5養--e5，beh4派in1來ka7 lan2 tau3 sio1戰，lan2家己ai3先有拍算kap4準備。近來美國解除台美官方交往e5限制，是一款進步，khah4早兩爿官廳e5人beh4會面，就ai3 am1-am1-iap4-iap4，揀一間咖啡廳來tshiau5代誌，台灣官員無法度行跤到美國人e5官廳內底。終其尾，台灣ai3 e7-tang3生存--落-去，而且ti7民主、國防kap4經濟各方面永續來發展，an2-ne1，ti7新冷戰結構內底，就算講lan2拄著sng3-sng3叫e5對頭風，猶原徛e7在，時到tsiah4有飽tinn7 e5 khui3力來思考，進一步揣著lan2國際地位正常化e5方向。