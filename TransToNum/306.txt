台文通訊BONG1報: 台語消費者運動 ——lan2需要組一个「台灣語文運動聯盟」
#台文通訊30週年經典回顧專欄。台文通訊BONG1報317期，2020年8月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：陳明仁編按：原文ti7 1993年2--月，《台文通訊》第17期，第1-2頁刊出；漢羅用字有koh4調整--過，羅馬字部份保留原本使用e5傳統白話字。母語kap4生活、土地e5文化互動關係，母語kap4民族前途共生死tsit4類e5問題，相信《台文通訊》e5讀者long2真了解，所以對台灣前途e5重要性逐家ma7 long2真清楚，本文無想beh4 koh4探討tsit4方面e5理論。Khah4實際--e5 、也是《台文通訊》一向e5態度——lan2 beh4按怎行動？台灣語文按怎hoo7伊ti7 tsit4塊土地上koh4活？目前台灣語文學者、工作者、支持者對tsit4个題目long2真關心，所以tsit4幾年來，若開語文方面e5會議，出席long2真熱烈；可惜見若討論到「台語文字化」e5時，一寡台語「專家」ti7台灣文字e5頂頭，時常有爭論，但是若討論著台語e5推行，逐家就long2有同感。尾--a3，我想講，做運動e5原則就是「結合khah4大e5力量，攻擊khah4細e5點」，iah4無，是m7是e7-tang3 kan1-na1討論按怎做台語運動，暫時mai3處理文字共識？ Tsit4个見解隨時得著台語界先進、朋友e5支持，所以，有幾擺e5聚會，目的設定ti7語言推廣，效果long2真好。逐擺聚會所面對頭一層就是台語定位e5問題；過去台灣社會講著台語就直接反應——Ho7-lo2話。台語運動人士為beh4兼顧各語族e5台灣情感kap4相對族群e5尊嚴，感覺台語tsiann5做Ho7-lo2話e5專有名詞無kai3妥當，上好將台語解sueh4做台灣e5語言。若an2-ne1，就包含客話、原住民話在內，long2號做台語。Ma7有人講1949年以後來台灣e5所謂「外省人」，in1 e5母語kam2也是台語e5一種？也就是講台灣官方e5「國語」kam2 uan5-a2 e7-sai2講是台語？照講，本文若beh4討論tsit4个題目e7牽siunn1遠，m7-koh4若無小講一下ma7 be7-sai2。1949年以後tsiah4來--e5，不管是個人主觀上e5意願有承認iah4無，ti7客觀e5事實上long2是台灣人，tsit4點無可爭議，當然in1 e5母語ma7 ai3受著尊重，問題是——「國語」kam2是in1 e5母語？對in1來講，中國e5廣東、四川、河南、北京——各種語言，long2 kap4台灣e5「國語」有所差別，台灣e5「國語」m7是in1 e5母語，in1來自世界各地e5母語ma7無可能long2 tsiann5做台語e5一種，親像台灣人入美國籍，無法度要求將台語列做美國語e5一種，m7-koh4美國人iah4是政府仝款ai3尊重台灣人用台語交談、做教材教in1 e5子弟種種代誌。所以本文所講e5台語就無包含國民黨官訂e5「國語」；「國語」ma7無需要lan2 koh4去推廣。1992年12月20，台灣大選e5隔tng2工，規百个台語人士聚集ti7台北市中心e5 YMCA1，討論台語問題，目的是beh4按怎hoo7台語ti7 lan2 e5土地koh4活。方法上可能ai3兵分二路，一方面做民間推廣，一方面爭取法定地位e5確認。Ti7爭取法定地位上，e7-sai2透過lan2新選--出-來e5立委，請in1向立法院簽署提案，除了現此時獨霸e5「國語」以外，Ho7-lo2話、客話、原住民語言ma7 long2 ai3立案tsiann5做台灣e5法定語（ official1 languages1 ）。Tsit4屆新當選e5立委，有真濟位ti7競選e5時，是透過台語演講向選民爭取選票，所以in1有責任替台語走tsong5，hoo7台灣tsiann5做多語國家。同時ma7 e7-sai2舉辦遊行、請願tsit4款e5活動來做配合，hoo7 lan2 e5立委提案e5時khah4有khui3力。比較上，民間e5推廣koh4-khah4重要。爭取台語e5法定地位，目的ma7是為著beh4 hoo7台灣人民e7-tang3使用，人民若無感覺tsit4款需要性，立法m7-na7 be7通過，通過了後ma7無khah4- tsuah8。眼前khah4可行e5辦法是透過台語e5消費者運動來做社會推廣，ti7公家、半公家e5單位、處所，親像公所、衛生所、鐵路局、台汽公司、圖書館、病院……，lan2納稅人有權、也有責任要求辦事人員一定ai3尊重台語人e5權利； in1若無用台語ka7 lan2回應，lan2一定ai3堅持。Ti7私營e5營業場所，親像餐廳、旅館、超商……lan2消費者koh4-khah4有權利要求服務員用在地e5母語應答。另外，lan2 ma7 e7-sai2提供「本店可使用客語」iah4是「本公司有講台語」tsit4類e5貼紙，請台語義工去做訪問，有hah8 lan2要求--e5，就將貼紙ka7貼leh4門口，hoo7消費者ke1一个選擇e5機會；店頭家ma7 e7想講，伊仝款錢beh4 tshiann3店員，當然ma7 ai3 tshiann3「國語」kap4台語long2 e7-hiau2 e5人。後擺若beh4揣頭路e5人，若無將台語學好勢，就真歹kap4人競爭，an2-ne1，學台語可能e7 tsiann5做一个時行。另外，ma7 e7-sai2針對傳播媒體做消費者運動，假使若有電台、電視台、報刊、雜誌對台語有所歧視，lan2 e7-sai2直接向媒體提出抗議，iah4是向提供廣告e5廠商表達：因為媒體e5語言立場有ting5-tann5，致使lan2考慮無愛koh4再採用in1 e5產品。親像「退報救台灣運動」了後，真正有廠商聲明無愛koh4向聯合報刊廣告，tse1就是消費者運動e5力量。無論立法院運作iah4是民間推廣，long2需要人kap4一个有全國代表性e5名稱，所以參加12月20「台灣語文運動」e5人士long2有共識，希望齊心合志，組一个類似「台灣語文運動聯盟」tsit4款名稱e5組織，結合關心台語文化e5人士kap4團體，做伙為lan2家己e5母語拍拚。現此時，tsit4个組織tng1-leh4籌備中，計畫1993年3月中成立，期待海內外關心台灣語言e5人士long2來參加，ma7提供tsit4方面e5意見。#台文通訊30週年經典回顧專欄。台文通訊BONG1報317期，2020年8月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1有固定的長期捐款， 讓更多的台語文相關計畫可以穩定的推行，感謝逐家。郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。三十而立．台文通訊30週年徵稿啟事古早人講「三十而立」（ sam1-sip8 ji5 lip8 ），意思lan2人tioh8-ai3食kah4 30歲，tsiah4徛e7在、讀有冊，m7知kam2有影？《台文通訊BONG1報》e5前身是1991年7--月創刊e5《台文通訊》kap4 1996年10--月創刊e5《台文BONG1報》，落尾ti7 2012年2--月合刊，也就是講，到kah4明年e5熱--人，就是guan2 30歲e5坎站--looh4 ！創刊hit4當時，眾人對台灣母語e5發展有gua9大e5 ng3望，tsit4條台語路行過30冬，m7知guan2 kam2有hah8人意，hoo7本土語言出頭天--ah4 ？翻頭tng2去看beh4 30年前hit4跤兜，台灣人知見著民主改革大變化e5流擺，規kuann7 sio1連sua3 e5運動，爭取母語人權e5議題也無欠席。30年來，tue3政治勢面起起落落，語言政策e5論戰無時停，路途就算講坎坎坷坷，語言運動e5成果suah4也沓沓仔粒積——2018年尾，立法院三讀通過《國家語言發展法》，到tsia1，所有本土語言e5發展tsiah4平等得著法律上e5保障。現此時，國校kap4大學、研究所long2已經有本土語言e5課程，koh4，《國家語言發展法》明訂，自2022年開始，國高中ma7 ai3有本土語言課。國家級e5語言認證考試tsing5 2010年辦到tann1，愈來愈成熟。公視台語台ti7舊年7--月開播，多元e5台語節目一个一个出--來；《小王子》台語版今年3--月一下出版，即時ti7冊店e5排行榜tshing3-tsiunn7頭名，包括阿却賞囡仔故事繪本系列在內e5各種台語文創作na2來na2受注目。本土語言e5復振，tsiann5做規个社會共同思考e5議題。30冬e5 tsit4條路--裡，逐家手頭e5 tsit4本雜誌m7-bat4斷站，ui3美國到台灣，ui3 1991年到tann1，ka7濟濟sian9-pai2 、前輩e5心血khioh4做伙，kap4 tng2半沿甲子e5台語運動做伴、 kap4各位關心母語e5有志做伴。Guan2 30歲--ah4，雖然是通世界iau2 leh4發行e5台語文雜誌內底歷史上kai3久長--e5，也不過是一个「文青」——台文e5青年——na7-tiann7。人講，少年--e5 khah4 tang2-hiann2，30冬e5青春台語路guan2行了按怎，guan2家己歹講話，就交hoo7讀者來回答。Ui3 tsit4-tsun7開始，guan2誠懇徵求「台文通訊30週年」稿件，歡迎逐家來鬥鬧熱，或者分享你kap4《台文通訊BONG1報》e5故事，或者提供對guan2 e5建議。一本台語文雜誌beh4行過30冬無簡單，若無各位讀者sio1-thin7 kap4 oo1-ian2，guan2無可能堅持到tann1。Ti7 tsia1，編輯部koh4再一擺表示上大e5感謝，期待有志e5來稿。
