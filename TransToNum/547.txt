台文通訊BONG1報: Gong7猴夯石頭楊照陽一隻尾溜翹翹翹e5猴王，向伊所管轄e5猴群講： 「我想beh4蹛一位安全koh4 su3-si7 e5巢窟，恁siang2替我去巧策--一-下，一禮拜後，我揀選我上kah4意--e5。」 Tsit4陣三、四十隻e5猴san1仔，有e5招陣合對，有e5家己khok8-khok8-tsong5 、動跤動手去舞東舞西；有e5猴san1仔koh4 e7看地理來選水頭風尾e5所在。Ma7有sa1無主頭烏白pha1-pha1-tsong5，m7知影beh4按怎下手落去做。Hit4隻叫做阿美e5 sui2噴噴e5查某猴，伊就真精去選ti7水phiang5，邊--a1 有真濟菅（芒）頷e5所在，thang1將菅（芒）頷au2一个半uan5-kong1門e5 siu7。另外一隻上勇壯koh4飄撇e5緣投猴叫阿正--a3，伊就ti7溪圳邊揀選一寡石頭仔，beh4做一个堅固兼耐用e5 siu7來巴結猴王。另外一隻上激骨koh4 kau2怪，去hoo7猴群趕--出-去e5潑猴叫阿兆--a7，伊ma7聽著做一个siu7 e5風聲，ma7想beh4趁tsit4个機會表現--一-下，無定著猴王若khi1-moo2-tsih4 i2，凡勢e7叫伊轉來團圓，伊ma7趕緊ti7樹頂，用樹枝kap4樹葉au2一个真sui2 e5 siu7，koh4 e7-tang3遮日頭兼擋風雨。時間過著不止仔緊，一目nih4一禮拜就到--ah4 ！猴王就si3-ke3巡視做評判。伊看著阿美用菅（芒）頷真用心縛kah4 su3-si7 tam1-tam1，真幼膩ma7真值得呵咾；無親像一寡猴仔，做半lam5-hann5仔就準煞。M7-koh4，講真--e5 ti7地面khah4危險，e7 hoo7敵人掠去做點心食，猴王想想--leh4認為be7-sai2--得。後--來，猴王看著阿正tsit4隻猴san1仔做e5 siu7，伊用真濟khui3力夯石頭來疊（ thiap8 ），koh4用柴塊來king7 、來thinn3。做到規腹肚火，koh4做be7好勢。結尾ma7是na2疊na2 tshu1--落-來。伊e5精神用tsiann5濟，結局了gong7工be7踩街--得。離塗跤數十公尺e5阿兆--a7，直直大聲huah4 ： 「 Gong7猴夯石頭，gong7猴不才leh4夯石頭，了gong7工、無khah4-tsuah8。」猴王攑頭看tui3樹頂--去，看著阿兆--a7用樹枝kap4樹葉tau3--起-來e5綠色e5 siu7，e7-tang3遮日頭兼擋風雨koh4安全e5 siu7。猴王真sannh4心kah4意阿兆--a7送--伊e5 tsit4个siu7，伊就叫阿兆--a7轉來猴群做伙討食生活，mai3 koh4 ti7外口過放盪無依倚e5日子。楊照陽    一隻尾溜翹翹翹e5猴王，向伊所管轄e5猴群講： 「我想beh4蹛一位安全koh4 su3-si7 e5巢窟，恁siang2替我去巧策--一-下，一禮拜後，我揀選我上kah4意--e5。」    Tsit4陣三、四十隻e5猴san1仔，有e5招陣合對，有e5家己khok8-khok8-tsong5 、動跤動手去舞東舞西；有e5猴san1仔koh4 e7看地理來選水頭風尾e5所在。Ma7有sa1無主頭烏白pha1-pha1-tsong5，m7知影beh4按怎下手落去做。   Hit4隻叫做阿美e5 sui2噴噴e5查某猴，伊就真精去選ti7水phiang5，邊--a1 有真濟菅（芒）頷e5所在，thang1將菅（芒）頷au2一个半uan5-kong1門e5 siu7。另外一隻上勇壯koh4飄撇e5緣投猴叫阿正--a3，伊就ti7溪圳邊揀選一寡石頭仔，beh4做一个堅固兼耐用e5 siu7來巴結猴王。    另外一隻上激骨koh4 kau2怪，去hoo7猴群趕--出-去e5潑猴叫阿兆--a7，伊ma7聽著做一个siu7 e5風聲，ma7想beh4趁tsit4个機會表現--一-下，無定著猴王若khi1-moo2-tsih4 i2，凡勢e7叫伊轉來團圓，伊ma7趕緊ti7樹頂，用樹枝kap4樹葉au2一个真sui2 e5 siu7，koh4 e7-tang3遮日頭兼擋風雨。    時間過著不止仔緊，一目nih4一禮拜就到--ah4 ！猴王就si3-ke3巡視做評判。伊看著阿美用菅（芒）頷真用心縛kah4 su3-si7 tam1-tam1，真幼膩ma7真值得呵咾；無親像一寡猴仔，做半lam5-hann5仔就準煞。M7-koh4，講真--e5 ti7地面khah4危險，e7 hoo7敵人掠去做點心食，猴王想想--leh4認為be7-sai2--得。    後--來，猴王看著阿正tsit4隻猴san1仔做e5 siu7，伊用真濟khui3力夯石頭來疊（ thiap8 ），koh4用柴塊來king7 、來thinn3。做到規腹肚火，koh4做be7好勢。結尾ma7是na2疊na2 tshu1--落-來。伊e5精神用tsiann5濟，結局了gong7工be7踩街--得。    離塗跤數十公尺e5阿兆--a7，直直大聲huah4 ： 「 Gong7猴夯石頭，gong7猴不才leh4夯石頭，了gong7工、無khah4-tsuah8。」猴王攑頭看tui3樹頂--去，看著阿兆--a7用樹枝kap4樹葉tau3--起-來e5綠色e5 siu7，e7-tang3遮日頭兼擋風雨koh4安全e5 siu7。    猴王真sannh4心kah4意阿兆--a7送--伊e5 tsit4个siu7，伊就叫阿兆--a7轉來猴群做伙討食生活，mai3 koh4 ti7外口過放盪無依倚e5日子。*附記：故事的啟示是有一日透早，我ham7 guan2阿i1--a1 （老母劉寶玉）去溪湖國校行運動場。Guan2阿i1--a1雄雄ka7我講： 「 Gong7猴夯石頭。」我tsiah4想著tsit4句話，是m7是tui3廟宇e5建築有「 Gong7番（荷蘭烏人勞工） thinn3廟角」 e5裝thann7來--e5 －咱人hoo7 in1佔領真tuh8-lan7，刁故意用佔領者e5形像去疊廟角－報niau2鼠仔冤。