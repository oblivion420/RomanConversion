台文通訊BONG1報: 白腹仔（ 『高山白腹鼠』 ）

#台灣動物記事 專欄，本文使用教育部推薦漢字kap4臺灣閩南語羅馬字拼音方案。
台文通訊BONG1報311期，2020年2月出刊。



李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。

◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
作者：易俊宏



出處 雪霸國家公園管理處



庚子年初tsit4篇專欄，就是ai3來ka7逐家介紹lan2台灣tsiah4有e5 niau2鼠：白腹仔。看tse1名號，就知影 in1腹肚e5毛是白色--e5 ；因為in1主要是ti7-leh4 kuan5山生活，所以華語名內底koh4有講著『高山』兩字。實際上，以前日本leh4統治台灣e5時tsun7，叫in1是「阿里山niau2鼠」。In1蹛ti7 2000公尺kuan5 e5山頂，ti7 hit4款所在， in1無leh4分食臊iah4是食菜，雖然主要是食pok4-inn2發芽e5所在，m7-koh4 ma7 e7去掠蟲thua7。

In1是台灣kuan5山tsiann5有代表性e5 niau2鼠，m7-na7普遍，體型ma7 khah4大。In1除了腹肚是白色--e5以外，kha1-tsiah4-phiann1 long2是烏phu2色--e5，in1 e5尾溜tsiok4長，e7比身軀koh4-khah4長--寡。In1 e5毛tsiann5幼，因為kuan5山頂e7 tsiok4冷--e5，in1需要hoo7家己保持燒熱；長尾溜是hoo7 in1 mai3重khi1爿，因為in1有時e7 peh4去樹仔頂。通常niau2鼠long2是ti7-leh4夜間活動，白腹仔ma7仝款，所以in1 e5耳仔大、鬍鬚濟，long2是幫助in1 ti7暗時活動e5工具：鬍鬚e7幫助in1了解頭前kap4附近e5狀況，koh4-khah4遠--e5 tioh8-ai3大耳仔來斟酌聽--looh4 ！

Kuan5山e5動物無親像平地hiah4-ni7仔濟，所以白腹仔e7 hoo7貓頭鳥、 ba7-hioh8 tsit4種食臊e5鳥仔掠--去。野生e5白腹仔差不多kan1-na1 e7-tang3活一、兩冬nia7-nia7。In1生無濟，一胎平均是兩隻幼囝；雖然湠種khah4辛苦，但是人類活動tsiann5少ti7-leh4深山林內，所以in1 e5生態目前是有淡薄仔危機nia5。國際自然保護聯盟ka7 in1囥ti7 “ Near1 Threatened1 ” 名單內底，意思是講現此時in1 iau2 e7得過，但是若無ka7 in1保護好勢，tsiann5有可能隨e7面對絕種e5威脅，需要lan2 koh4-khah4注意--一-寡。

實際上，全世界e5 niau2鼠差不多有五百外種，台灣有--e5是十幾種。台灣tsiah4有e5 niau2鼠，m7-na7白腹仔一種，我e7繼續ti7 tsit4个專欄內底介紹其他台灣tsiah4有e5在種niau2鼠。雖然大部份人對niau2鼠e5印象無好，但是最後beh4來講一个kap4 niau2鼠有關係e5台語好話；因為最近肺炎疫情嚴重，望逐家今年long2「鼠來平安」，就是仝音「厝內平安」（ tshu3-lai7 ping5-an1 ） e5意思--lah4 ！





#台灣動物記事 專欄，本文使用教育部推薦漢字kap4臺灣閩南語羅馬字拼音方案。

台文通訊BONG1報311期，2020年2月出刊。





歡迎捐款贊助#李江却台語文教基金會（捐款thang1抵稅，匯款了後請通知02-23112199 ）

線上捐款(定期定額) https : / / ppt . cc / fF5bhx

線上捐款(單筆) https : / / ppt . cc / fcycox1



郵政劃撥：19021486
戶名：財團法人李江却台語文教基金會
電匯：123-20-050514-2
華南銀行士林分行活儲
戶名：財團法人李江却台語文教基金會




李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。







◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
