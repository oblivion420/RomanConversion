台文通訊BONG1報: 牛稠溪傳奇
#光景bong2 ue7專欄，本文使用教育部推薦漢字kap4傳統白話字。台文通訊BONG1報318期，2020年8月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。

作者：張玉琴自古以來，人類文明e5開端、 lan2人e5聚集，總是e7倚ti7有水e5所在，tui3 hia1開始生湠，因為生活中對溪水有tsiann5濟e5經驗，致使e7產生深深e5文化kap4記持。牛稠溪（ Gu5-tiau5-khe1 ），m7-na7是一條溪水e5名字，也是我e5故鄉，自細漢到大漢，聽著序大人講古早e5代誌，iah4是生活中親身感受e5經驗，有真濟long2 kap4 tsit4條溪水有關係，hoo7我感覺著牛稠溪是一个拍拚活骨e5所在，也是一條充滿傳說kap4浪漫e5有情河。牛稠溪e5溪水，tui3竹崎e5山頂，順觀音水冲流--落-來，觀音菩薩徛kuan5-kuan5，有時是雲ang1，有時是水影，伊親像lan2 e5母親仝款，hoo7 lan2溫柔e5疼thang3 ； tsong5落來平地e5溪水，拄開始koh4有阿里山e5鐵枝路陪伴--伊，清清清e5水流tng7著tann9 beh4行--過e5阿里山火車，溪水、鐵橋、菅芒仔kap4做伙，tsit4个畫面實在有夠sui2，莫怪tsiann5濟人e7提hip4相機，來tsia1走揣台灣e5美麗。溪水khuann1-khuann1仔流，行到嘉南平原，來到嘉義縣市e5 kap4界，北爿是舊名打貓e5民雄，南爿e5諸羅山是嘉義市，作家詩人林央敏，想beh4 tshui1-sak4 e5諸羅文學河，tui3 tsia1來開始……。聽講，tui3唐山迎過來台灣e5上帝爺公ham7祖先，是順tsit4條溪水ng3東，來到lan2牛稠溪崁跤tsit4箍圍仔，看著一欉大榕仔樹，tsiah4停--落-來，ti7 tsia1釘根、開枝、散葉。聽講，以早，有一對蹛ti7牛稠溪e5有情男女，因為門風無sio1對，感情路hoo7序大人來阻止，暗時，有情人伊孤單行到溪邊，leh4唱hit4條〈河邊春夢〉，心稀微。聽講，有才情e5女子，是牛稠溪tsit4个庄頭作穡人e5子弟，讀冊、寫字人呵咾，先生m7甘前途來拍損，說服爸母栽培--伊，飄洋過海蹛海外，爸母過往，suah4 be7赴tng2--來，終生遺憾囥ti7伊心--裡。Tsit4-tsun7，行到牛稠溪e5 poh4岸邊，想起囡仔時，目屎珠滴，唱hit4條〈媽媽請你也保重〉，四lam5垂。我是牛稠溪e5查某囝，tsia1有我e5青春kap4夢想，照顧鄉親序大ham7序細，走揣祖先鄉土味，保存文化kap4記持，就親像牛稠溪e5溪水，m7管四季e5變化，beh4 ka7伊久久長長傳--落-去。#光景bong2 ue7專欄，本文使用教育部推薦漢字kap4傳統白話字。台文通訊BONG1報318期，2020年8月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1郵政劃撥：19021486戶名：財團法人李江却台語文教基金會電匯：123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。
