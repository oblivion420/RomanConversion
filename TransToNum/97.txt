台文通訊BONG1報: 看著香港ê1遭遇，思想起作者：陳亮穎註： Tsit4篇文章是ti7 2019年9月初5寫好--e5。禮拜，知影8月31香港koh4發生市民ti7太子站hoo7香港警察攻擊e5事件，心肝內就leh4躊躇kam2 ai3小可仔了解tsit4个所在e5歷史。進前我總是感覺台灣自身有tsiok4濟問題，所以無想beh4 khai1 siunn1濟khui3力關心香港e5代誌；就算e7批評，極ke1 ma7是哺家己e5舊智識、指出台灣tsit4爿ui3媒體到大眾leh4講香港問題e5時tsun7 、一寡無適當e5心態，比論講bue7少台灣人long2 leh4替香港出聲、 suah4對家己家鄉e5處境無要無緊等等。Tsit4-ma2因為hoo7好奇心使行，反倒想beh4認真了解當地e5代誌。我ka7家己想beh4熟sai7 e5方向頭一步叫做「香港人ti7階級、居住地、服從價值等層面e5精差」。M7-koh4講實在--e5，我koh4無啥把握應該ui3佗一寡資訊研究起，有tang1時仔資料揣--leh4揣--leh4就去hoo7地名、古蹟背後e5故事吸引--去--ah4。1922年4月初6，九龍城kap4旺角（ Mong1 kok4 ）中間iau2-koh4 leh4起大路e5時tsun7，tng1當時iau2是王子e5 Edward1 VIII1來巡查路e5起造情形。原起頭香港政府將tsit4條路號名「英皇子道」做紀念，後--來為著避免ham7 1935年開通e5 「英皇道」舞m7-tioh8，所以koh4改名做「太子道」。尾--a3 1982年太子道kap4旺角彌敦道交界e5地下車站啟用，tsit4个車站就ham7太子道仝名，叫做「太子站」。時間tng2來到英皇道開通e5隔冬拄仔開始，Edward1 ui3王子升做國王，siang7時伊有一位ui3美國來e5女朋友Wallis1 Simpson1。Tsit4名女士bat4離緣一擺，ma7隨beh4辦理第二擺離緣；因為英國國教無法度接受bat4離緣e5人，Edward1身為英國國教教主，當然ma7無可能ka7 Wallis1 Simpson1立做皇后。為著穩定英國政府e5運作，也ng3望ham7 Simpson1 e5婚事e7成，Edward1尾後選擇退位，hoo7伊小弟、當今女王Elizabeth4 II1 e5爸爸George1 VI1繼任。算算--leh4 Edward1 ham7 Saint4 Edward1 ' s Tsair1 （編按：英國皇位繼承人ti7加冕儀式ai3坐e5交椅） e5緣份iau2-koh4無到一冬。反《逃犯條例》草案運動若準講ui3民間人權陣線發起遊行e5 3月31來算，到tann1 ma7有160工--ah4。「太子站是按怎號做太子站」，對一般人來講，kann2-na2是一款免ke1講e5舊聞，m7-koh4了解當中e5一寡過往了後，我就leh4想： 160工，表面上kap4 Edward1 VIII1坐金殿e5 326工比--起-來，短短無到一半，但是事實上對hia1不時就beh4行去街仔路訴求，koh4 ai3承受香港政府不當統治、香港警察暴力e5香港市民來講，tsit4段時日是hiah4-ni7仔久長。太子站e5號名來源無定著ti7港鐵交通e5日常當中沓沓仔去hoo7人bue7記--得，m7-koh4此外伊iau2有一段出名e5都市傳說。Bat4有港民ti7網路討論區表示，坐港鐵e5時tsun7經過太子站，無偌久koh4走tng2來到太子站；針對tsit4項傳聞，hiannh4柴添火也好，斟酌破解也好，m7知影tann1 tsit4座車站ti7八三一攻擊事件hoo7人e5驚惶，kam2 e7濟過兩擺太子站e5傳說？畢竟無代無誌koh4一擺經過太子站、上尾ma7是e7-tang3平安出站，iau2-m7-koh4 8月31 hit4工，香港警察攻擊市民，hit4款beh4 ka7人拍hoo7死e5歹意是真實--e5 、無法度閃避--e5。8月31 e5暗暝，部份參加遊行e5香港市民，in1跤步散陣到銅鑼灣，一个叫做天后e5所在。四箍圍雖然有紀念Queen1 Victoria1 e5公園kap4銅像，m7-koh4 「天后」 e5名ham7任何一任英國女皇long2無牽連，伊是源自附近服sai7媽祖e5銅鑼灣天后廟。若beh4參拜天后廟，tioh8-ai3 ui3廟門入去正廳，lan2講an2-ne1 e5建築分做「兩進」。廟門e5寶崁tshu1滿青藍色e5琉璃瓦，tsit4款色m7-na7氣派koh4好認bat4。厝脊（ tshu3-tsit4 ）頂面有規陣粗瓷齣頭，ti7上kuan5中ng1 phang5一粒色水紅ge5 e5寶珠，hoo7白sih4-sih4 e5火舌箍tiau5--leh4，kann2-na2日頭赤iann7-iann7 ；正爿、倒爿兩隻有青鱗e5龍徛在在，m7-koh4 m7知影in1 kam2 e7趁人看bue7著e5時tsun7，na2戲na2弄na2搶，順sua3飛去Victoria1港學kha1-moo2-meh4 seh8濟濟tsua7 tshit4-tho……5。來到正廳，伊e5厝脊ma7有sio1-siang7 e5齣頭，bue7輸廟門e5鋪排。內底服sai7--e5除了主神媽祖以外，koh4有leh4拜觀音菩薩、財神ham7包公，tse1 long2是經歷上無兩百年日子、幾若遍翻厝tsiah4有e5局面。Lan2 kan1-na1確定tsit4間廟是當地戴--氏家族e5祖先起造--e5，是按怎知影伊有兩百外冬e5歷史neh4 ？廟內上古早e5一口鐘，有「乾隆十二年」幾个字刻ti7-leh4頂kuan5，所以推測，無定著hit4-tang1-tsun7 koh4-khah4早就有起廟--ah4。講著戴--氏家族，in1是ui3廣東淡水來e5客人。傳說ing2過其中一位族人ti7海港khioh4著聖物，ka7伊服sai7了後tsiah4沓沓仔起做lan2 tsit4-ma2看--著e5大廟。Hit4項聖物，有人講he1是一尊金身，有人講he1是生做親像香爐e5紅色石頭，koh4有人規氣講he1是紅色e5香爐；所以廟寺後壁倚靠e5山號做「紅香爐山」，啊若當初時khioh4著聖物e5海墘就號做「紅香爐港」，ma7有人ka7 tse1當做「香港」地名e5源頭之一。Tsia1-e5過往iah4傳說聽--來，好親像屬ti7香港e5 Genesis1 （編按： 《創世記》 ）。現此時廟寺頭前e5鹹水早就hoo7 thun7塗做Victoria1 Park4 e5用地--ah4。M7-tsiah4 ti7地圖頂，天后廟看--起-來e7 khah4倚內地。經過兩个百年，相信天后廟e7 koh4-khah4有靈siann3，保庇香港人，koh4-khah4 bai2 e5坎站ma7 e7-sai2同齊hann7--過。Leh4寫tsit4篇文章e5時，我上投入--e5就是描述天后廟e5結構kap4造型。Iau2-m7-koh4我無了解若照台語e5理路，ai3按怎表達一寡廟寺e5詞，比論講『屋簷、博古、燕尾、斗拱、墀頭、灰塑、剪黏、匾額』。因為an2-ne1，我kan1-na1要緊家己上意愛e5建築特色，tsiah4 bue7 hoo7文章規个hue1-ko5-ko5，ma7 koh4發明一寡新e5講法來形容in1 e5形體。Hit4-tsun7 koh4拄仔好看著公視台語台e5 《無事坐巴士》 leh4紹介北港朝天宮；學著「蜘蛛結網（ ti1-tu1 kiat4-bong2，『藻井』 ） 」 、 「 tshi1虎（ 『螭虎』 ） 」 tsia1-e5詞e5時tsun7，心內是tsiok4歡喜--e5。M7-koh4 ma7深深感覺，台灣人替廟寺結構號e5名，就親像水崩山e5塗仝款tng1-leh4失--去。Ng3望lan2 e7赴ka7 tsia1-e5詞記錄--起-來，hoo7台灣話e5奧妙kap4廟寺e5 sui2 long2 e7-tang3代代湠。#光景bong2 ue7專欄，本文使用教育部推薦漢字kap4傳統白話字。台文通訊BONG1報315期，2019年6月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1有固定的長期捐款， 讓更多的台語文相關計畫可以穩定的推行，感謝逐家。郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。#光景bong2 ue7專欄，本文使用教育部推薦漢字kap4傳統白話字。台文通訊BONG1報315期，2019年6月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1有固定的長期捐款， 讓更多的台語文相關計畫可以穩定的推行，感謝逐家。郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。#光景bong2 ue7專欄，本文使用教育部推薦漢字kap4傳統白話字。台文通訊BONG1報315期，2019年6月出刊。李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。作者：陳亮穎註： Tsit4篇文章是ti7 2019年9月初5寫好--e5。【太子站】禮拜，知影8月31香港koh4發生市民ti7太子站hoo7香港警察攻擊e5事件，心肝內就leh4躊躇kam2 ai3小可仔了解tsit4个所在e5歷史。進前我總是感覺台灣自身有tsiok4濟問題，所以無想beh4 khai1 siunn1濟khui3力關心香港e5代誌；就算e7批評，極ke1 ma7是哺家己e5舊智識、指出台灣tsit4爿ui3媒體到大眾leh4講香港問題e5時tsun7 、一寡無適當e5心態，比論講bue7少台灣人long2 leh4替香港出聲、 suah4對家己家鄉e5處境無要無緊等等。Tsit4-ma2因為hoo7好奇心使行，反倒想beh4認真了解當地e5代誌。我ka7家己想beh4熟sai7 e5方向頭一步叫做「香港人ti7階級、居住地、服從價值等層面e5精差」。M7-koh4講實在--e5，我koh4無啥把握應該ui3佗一寡資訊研究起，有tang1時仔資料揣--leh4揣--leh4就去hoo7地名、古蹟背後e5故事吸引--去--ah4。1922年4月初6，九龍城kap4旺角（ Mong1 kok4 ）中間iau2-koh4 leh4起大路e5時tsun7，tng1當時iau2是王子e5 Edward1 VIII1來巡查路e5起造情形。原起頭香港政府將tsit4條路號名「英皇子道」做紀念，後--來為著避免ham7 1935年開通e5 「英皇道」舞m7-tioh8，所以koh4改名做「太子道」。尾--a3 1982年太子道kap4旺角彌敦道交界e5地下車站啟用，tsit4个車站就ham7太子道仝名，叫做「太子站」。時間tng2來到英皇道開通e5隔冬拄仔開始，Edward1 ui3王子升做國王，siang7時伊有一位ui3美國來e5女朋友Wallis1 Simpson1。Tsit4名女士bat4離緣一擺，ma7隨beh4辦理第二擺離緣；因為英國國教無法度接受bat4離緣e5人，Edward1身為英國國教教主，當然ma7無可能ka7 Wallis1 Simpson1立做皇后。為著穩定英國政府e5運作，也ng3望ham7 Simpson1 e5婚事e7成，Edward1尾後選擇退位，hoo7伊小弟、當今女王Elizabeth4 II1 e5爸爸George1 VI1繼任。算算--leh4 Edward1 ham7 Saint4 Edward1 ' s Tsair1 （編按：英國皇位繼承人ti7加冕儀式ai3坐e5交椅） e5緣份iau2-koh4無到一冬。反《逃犯條例》草案運動若準講ui3民間人權陣線發起遊行e5 3月31來算，到tann1 ma7有160工--ah4。「太子站是按怎號做太子站」，對一般人來講，kann2-na2是一款免ke1講e5舊聞，m7-koh4了解當中e5一寡過往了後，我就leh4想： 160工，表面上kap4 Edward1 VIII1坐金殿e5 326工比--起-來，短短無到一半，但是事實上對hia1不時就beh4行去街仔路訴求，koh4 ai3承受香港政府不當統治、香港警察暴力e5香港市民來講，tsit4段時日是hiah4-ni7仔久長。太子站e5號名來源無定著ti7港鐵交通e5日常當中沓沓仔去hoo7人bue7記--得，m7-koh4此外伊iau2有一段出名e5都市傳說。Bat4有港民ti7網路討論區表示，坐港鐵e5時tsun7經過太子站，無偌久koh4走tng2來到太子站；針對tsit4項傳聞，hiannh4柴添火也好，斟酌破解也好，m7知影tann1 tsit4座車站ti7八三一攻擊事件hoo7人e5驚惶，kam2 e7濟過兩擺太子站e5傳說？畢竟無代無誌koh4一擺經過太子站、上尾ma7是e7-tang3平安出站，iau2-m7-koh4 8月31 hit4工，香港警察攻擊市民，hit4款beh4 ka7人拍hoo7死e5歹意是真實--e5 、無法度閃避--e5。【天后】 8月31 e5暗暝，部份參加遊行e5香港市民，in1跤步散陣到銅鑼灣，一个叫做天后e5所在。四箍圍雖然有紀念Queen1 Victoria1 e5公園kap4銅像，m7-koh4 「天后」 e5名ham7任何一任英國女皇long2無牽連，伊是源自附近服sai7媽祖e5銅鑼灣天后廟。若beh4參拜天后廟，tioh8-ai3 ui3廟門入去正廳，lan2講an2-ne1 e5建築分做「兩進」。廟門e5寶崁tshu1滿青藍色e5琉璃瓦，tsit4款色m7-na7氣派koh4好認bat4。厝脊（ tshu3-tsit4 ）頂面有規陣粗瓷齣頭，ti7上kuan5中ng1 phang5一粒色水紅ge5 e5寶珠，hoo7白sih4-sih4 e5火舌箍tiau5--leh4，kann2-na2日頭赤iann7-iann7 ；正爿、倒爿兩隻有青鱗e5龍徛在在，m7-koh4 m7知影in1 kam2 e7趁人看bue7著e5時tsun7，na2戲na2弄na2搶，順sua3飛去Victoria1港學kha1-moo2-meh4 seh8濟濟tsua7 tshit4-tho……5。來到正廳，伊e5厝脊ma7有sio1-siang7 e5齣頭，bue7輸廟門e5鋪排。內底服sai7--e5除了主神媽祖以外，koh4有leh4拜觀音菩薩、財神ham7包公，tse1 long2是經歷上無兩百年日子、幾若遍翻厝tsiah4有e5局面。Lan2 kan1-na1確定tsit4間廟是當地戴--氏家族e5祖先起造--e5，是按怎知影伊有兩百外冬e5歷史neh4 ？廟內上古早e5一口鐘，有「乾隆十二年」幾个字刻ti7-leh4頂kuan5，所以推測，無定著hit4-tang1-tsun7 koh4-khah4早就有起廟--ah4。講著戴--氏家族，in1是ui3廣東淡水來e5客人。傳說ing2過其中一位族人ti7海港khioh4著聖物，ka7伊服sai7了後tsiah4沓沓仔起做lan2 tsit4-ma2看--著e5大廟。Hit4項聖物，有人講he1是一尊金身，有人講he1是生做親像香爐e5紅色石頭，koh4有人規氣講he1是紅色e5香爐；所以廟寺後壁倚靠e5山號做「紅香爐山」，啊若當初時khioh4著聖物e5海墘就號做「紅香爐港」，ma7有人ka7 tse1當做「香港」地名e5源頭之一。Tsia1-e5過往iah4傳說聽--來，好親像屬ti7香港e5 Genesis1 （編按： 《創世記》 ）。現此時廟寺頭前e5鹹水早就hoo7 thun7塗做Victoria1 Park4 e5用地--ah4。M7-tsiah4 ti7地圖頂，天后廟看--起-來e7 khah4倚內地。經過兩个百年，相信天后廟e7 koh4-khah4有靈siann3，保庇香港人，koh4-khah4 bai2 e5坎站ma7 e7-sai2同齊hann7--過。【尾記】 Leh4寫tsit4篇文章e5時，我上投入--e5就是描述天后廟e5結構kap4造型。Iau2-m7-koh4我無了解若照台語e5理路，ai3按怎表達一寡廟寺e5詞，比論講『屋簷、博古、燕尾、斗拱、墀頭、灰塑、剪黏、匾額』。因為an2-ne1，我kan1-na1要緊家己上意愛e5建築特色，tsiah4 bue7 hoo7文章規个hue1-ko5-ko5，ma7 koh4發明一寡新e5講法來形容in1 e5形體。Hit4-tsun7 koh4拄仔好看著公視台語台e5 《無事坐巴士》 leh4紹介北港朝天宮；學著「蜘蛛結網（ ti1-tu1 kiat4-bong2，『藻井』 ） 」 、 「 tshi1虎（ 『螭虎』 ） 」 tsia1-e5詞e5時tsun7，心內是tsiok4歡喜--e5。M7-koh4 ma7深深感覺，台灣人替廟寺結構號e5名，就親像水崩山e5塗仝款tng1-leh4失--去。Ng3望lan2 e7赴ka7 tsia1-e5詞記錄--起-來，hoo7台灣話e5奧妙kap4廟寺e5 sui2 long2 e7-tang3代代湠。#光景bong2 ue7專欄，本文使用教育部推薦漢字kap4傳統白話字。台文通訊BONG1報315期，2019年6月出刊。歡迎捐款贊助#李江却台語文教基金會（捐款thang1抵稅，匯款了後請通知02-23112199 ）線上捐款(定期定額) https : / / ppt . cc / fF5bhx線上捐款(單筆) https : / / ppt . cc / fcycox1有固定的長期捐款， 讓更多的台語文相關計畫可以穩定的推行，感謝逐家。郵政劃撥： 19021486戶名：財團法人李江却台語文教基金會電匯： 123-20-050514-2華南銀行士林分行活儲戶名：財團法人李江却台語文教基金會李江却台語文教基金會需要你e5定期捐款，逐個月捐助NT1 $ 200以上，lan2做伙來推動復振台灣語文e5事工，歡迎利用劃撥、電匯、信用卡、郵局『存簿儲金自動轉帳』扣款iah4是線頂捐款、現金贊助。◎逐個月贊助本會（台文通訊BONG1報發行單位） NT1 $ 200 （ iah4是逐冬NT1 $ 2 , 400 ）以上，做伙支持基金會事工kap4雜誌編印發行費用。歡迎利用郵局劃撥、信用卡（寫捐款單） 、線頂捐款、現金贊助、銀行/ ATM1轉帳（轉帳了後請通知） 、支票、郵局戶頭自動轉帳扣繳（寫授權書），捐款收據e7-tang3做『列舉扣除額』抵稅e5用途。